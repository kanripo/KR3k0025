# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:34.786012
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷六十八
<pb:KR3k0025_WYG_068-1a>¶
欽定四庫全書¶
　記纂淵海卷六十八　　　宋　潘自牧　撰¶
　　接物部¶
　　　延接¶
經晝日三接　以貴下賤(易/)主人肅客而入(記/)¶
子吾所執贄而見者十人還贄而相見者三十人貌執¶
之士者百有餘人欲言而請畢事者千有餘人吾僅得¶
三士焉以正吾身故上士吾薄為之貌下士吾厚為之¶
<pb:KR3k0025_WYG_068-1b>¶
貌(荀/子)¶
史天下諸公子亦有喜事者矣然信陵君之接岩穴隠¶
者不耻下交有以也名冠諸侯不虛耳　楊惲好士自¶
喜知人居衆人中長與人顔色(並史/記)孟嘗君客無所擇¶
皆善遇之人人自以為孟嘗君親已　延為上客　周¶
公曰我一沐三握髪一飯三吐哺起以待士猶恐失天¶
下之賢也　孟嘗君好士食客常數千人　春申君客¶
三千餘人皆躡珠履(並/史)公孫𢎞為宰相起客館開東閣¶
<pb:KR3k0025_WYG_068-2a>¶
以延賢人　鄭當時為大使戒門下客至亡貴賤亡留¶
門者執賔主之禮以其貴下人　于定國為人謙恭尤¶
重經術士雖卑賤徒歩輒過定國皆與鈞禮恩敬甚備¶
　丞相開東閣以延賢人與叅謀議　韋元成謙遜下¶
士出遇知識歩行輒下從者與載送之(並西/漢)謙恭愛士¶
傾身引接慰藉良厚　陳寵為司空去籍通賔客以明¶
無所不受論者大之(東/漢)皇甫嵩為三公以身起于汗馬¶
常折節下士(謝承/傳)陳蕃惟徐穉來特設一榻去則懸之¶
<pb:KR3k0025_WYG_068-2b>¶
　周璆唯蕃能致焉特為置榻去則垂之(陳蕃/傳)蔡邕見¶
王粲而竒之時邕才學顯著貴重朝廷常車騎塞巷賔¶
客盈坐聞粲在門倒屣迎之　王符在門皇甫規素聞¶
符名乃驚遽而起衣不及帶屣履出迎揮沐吐餐垂接¶
白屋　袁紹士無貴賤與之抗禮(並東/漢)羊侃不飲酒而¶
好賔㳺終日獻酬同其醉醒(南/史)羊欣常詣領軍將軍謝¶
鯤鯤拂席改服然後見之　王渾為安東將軍虛懐接¶
納座無空席門不停謁江東之士悦附之　晉紀瞻曰¶
<pb:KR3k0025_WYG_068-3a>¶
先王身下白屋搜揚仄陋使山無扶蘇之子野無伐檀¶
之詠(並晉/書)賈謐喜延士大夫郭彰石崇陸機弟雲和郁¶
及滎陽潘岳清河崔基渤海歐陽建蘭陵繆街京兆杜¶
斌摯虞瑯琊諸葛詮𢎞農王粹襄城杜育南陽鄒㨗齊¶
國左思沛國劉讓周恢安平索秀潁川陳眕髙陽許猛¶
彭城劉訥中山劉興興弟琨皆附于謐號曰二十四友¶
(惠帝/紀)張建封性樂士賢不肖逰其門者禮必均故其徃¶
如歸(唐/書)¶
<pb:KR3k0025_WYG_068-3b>¶
傳記陳仲舉為豫章太守至便問徐孺子所在欲先看¶
之(雜/記)司農受客戒無留門丞相延賔使常開閤　捧銅¶
盤而盟平原之賔二十躡珠履而㑹春申之客三千(白/帖)¶
集重士踰山(魏都/賦)公子敬愛客終宴不知疲(子建/詩)許與¶
氣類(文憲/集)年勢不侔公與之抗禮(文選/集)延之上座(韓/文)主¶
人才且賢重士百金輕(應物/集)有地先開閤何人不掃門¶
　却訝繡衣人仍交布衣士(劉長/卿)屈富貴于沉𡨕雜薜¶
蘿于簮笏(子昂/集)見我顔色温(杜/甫)解榻招徐穉登樓引仲¶
<pb:KR3k0025_WYG_068-4a>¶
宣(元微/之集)¶
本朝歐陽公喜士為天下第一(冷齋/夜語)蘇明允至和間來¶
京師既為歐陽公所知其名翕然韓忠獻諸公皆待以¶
上客嘗遇重陽忠獻置酒私第惟文忠與一二執政而¶
明允乃以布衣參其間都人以為異禮(石林/燕語)¶
　　　藐視¶
子說大人則藐之勿視其巍巍然　彼以其富我以吾¶
仁彼以其爵我以吾義吾何慊乎哉　孟子為卿於齊¶
<pb:KR3k0025_WYG_068-4b>¶
出弔於滕王使蓋大夫王驩為輔行王驩朝暮見反齊¶
滕之路未嘗與之言行事也(孟/子)¶
史毛遂曰公等碌碌所謂因人成事者也(史/記)何足置齒¶
牙間哉　説丞相𢎞下之如發蒙耳(並西/漢)更始見趙熹¶
曰繭栗犢豈能致逺乎　許汜與劉備語曰陳元龍無¶
客主之禮不相與語自上大牀卧使客卧下牀備曰今¶
天下大亂君須憂國忘家有救世之意乃求田問舍言¶
無可采是元龍所諱也何縁當與君語如我自卧百尺¶
<pb:KR3k0025_WYG_068-5a>¶
樓上卧君於地下何但上下牀之間哉　崔琳曰大丈¶
夫為有邂逅耳即如卿諸人良足貴哉　黃忠為後將¶
軍闗公聞黄忠位與己並怒曰大丈夫不與老兵同列¶
不可受拜　或問禰衡曰盍從陳長文司馬伯達乎曰¶
吾焉能從屠沽兒耶又問荀文若趙稚長云何曰文若¶
可借面弔䘮稚長可使監厨(並東/漢)張飛嘗就劉巴宿巴¶
不與語曰大丈夫處世當交四海英雄如何與兵子共¶
語(蜀/志)司徒蔡謨戯侮王導導怒謂人曰吾徃與羣賢共¶
<pb:KR3k0025_WYG_068-5b>¶
逰洛中何曾聞有蔡克兒耶　秦王墮曰董龍是何雞¶
狗而令國士與之言乎　殷浩才名冠世庾翼弗之重¶
也每語人曰此輩宜束之髙閣俟天下太平然後議其¶
任耳　秦王猛倜儻有大志不屑細務人皆輕之猛悠¶
然自得聞桓溫入闗被褐詣之捫虱而談當世務旁若¶
無人　王徽之為桓冲騎兵參軍冲嘗謂徽之曰卿在¶
府日乆比當相料理徽之初不酬答直髙視以手板柱¶
頰云西山朝來致有爽氣耳　謝奕嘗逼桓溫酒溫走¶
<pb:KR3k0025_WYG_068-6a>¶
避之奕遂引溫一兵帥共飲曰失一老兵得一老兵¶
慕容評真奴才雖億兆之衆不足畏况數十萬乎　秦¶
主登聞後秦王萇卒喜曰姚興小兒吾當折杖笞之耳¶
(並晉/紀)　爾刀筆小才正堪供几案之用豈應汙辱門下¶
斁我彛倫(梁/紀)桓範曰曹子丹佳人生汝兄弟㹠犢耳(魏/志)¶
龜鼈小豎自救不暇夫何能為　魏人曰檀道濟死吳¶
子輩不足復憚(宋/紀)孫晟素輕馮延已謂人曰金盃玉盌¶
乃貯狗矢乎(周太/祖紀)李太白常侍帝醉使髙力士脫靴¶
<pb:KR3k0025_WYG_068-6b>¶
顔師古性簡峭視輩行傲然罕所推接(唐/書)¶
傳記許敬宗性輕見人多忘之或謂其不聰乃曰卿自¶
難記若遇曹劉沈謝暗中摸索着亦可識(國史/纂異)¶
集髙眄邈四海(詩/)客來尚不見肯到權門耶　奴視法¶
度士(韓/集)視天下之勞若觀蟻之移穴翫而不戚(栁/文)五侯¶
三相家眼冷不見君　太倉一稊米大海一浮萍　畜¶
之如犬羊視之如蜂蠆(白侍/郎集)髙視終古一笑昔人　亦¶
何足齒于吾人(唐文/粹)憂天下無此鼠輩耶(劉賔/客)¶
<pb:KR3k0025_WYG_068-7a>¶
本朝下看區區郊與島螢飛露濕迎秋草　孤芳陋孤¶
妍(歐/公)¶
　　　捄援¶
子猶解倒懸也　昬暮叩人之門户求水火無弗與者¶
(孟/子)中流失舡一瓠千金(鶡冠/子)出死斷亡以覆救之(荀/子)¶
史簡書同惡相恤之謂　同恤菑危救備凶患　天災¶
流行國家代有救菑恤鄰道也　救患分菑(並左/傳)救人¶
於戹振人不贍　季布有名於楚數窘漢王項羽滅高¶
<pb:KR3k0025_WYG_068-7b>¶
祖求布千金布匿周氏髠鉗季布衣褐衣置廣栁車中¶
并與其家僮數十人之魯朱家所賣之朱家心知是季¶
布乃買而置之田誡其子曰田事聽此奴必與之同食¶
(季布/傳)秦囚孟嘗君謀欲殺之孟嘗君使人抵昭王幸姫¶
求解幸姫曰妾願得君狐白裘此時孟嘗君有一狐白¶
裘價值千金天下無雙入秦獻之昭王更無他裘孟嘗¶
君患之徧問客莫能對最下坐有能為狗盗者曰臣能¶
得狐白裘乃夜為狗以入秦宫藏中取所獻狐白裘至¶
<pb:KR3k0025_WYG_068-8a>¶
以獻秦王幸姬姬為言釋孟嘗君孟嘗君即馳出秦昭¶
王後悔出孟嘗君求之已去即使人馳傳逐之孟嘗君¶
至闗闗法雞鳴而出客孟嘗君恐追至客之居下坐者¶
有能為雞鳴遂發闗出(本/傳)李同説平原曰士方其危苦¶
之時易得耳　伍子胥奔吳到昭闗昭闗欲執之伍子¶
胥幾不得脫追者後至江上有一漁父乗船知伍子胥¶
之急乃渡子胥(本/傳)鮑宣下廷尉王咸舉幡太學下曰欲¶
救鮑司𨽻者㑹此諸生㑹者千餘人遮丞相孔光車不¶
<pb:KR3k0025_WYG_068-8b>¶
得行宣減死一等　望氣者言長安獄中有天子氣郭¶
穣夜到郡邸獄丙吉閉門拒使者不納曰皇曾孫在他¶
人無辜死者猶不可况親曾孫乎相守至天明不得入¶
　緩急相䕶(西/漢)何顒與袁紹為犇走之交嘗私入洛陽¶
從紹計議為諸名士罹黨事者求捄援權計使得逃隠¶
所全免甚衆(東/漢)初蔡邕與將作大匠陽球有隙球即中¶
常侍程璜女夫使人飛章言邕下邕於雒陽獄劾以&KR0311;¶
怨奉公議害大臣不臣不敬棄市事奏中常侍河南吕¶
<pb:KR3k0025_WYG_068-9a>¶
强愍邕無罪力為伸請陽球使客追路刺邕客感其義¶
皆莫為用球又賂其部主使加毒害所賂者反以其情¶
戒邕由是得免(漢靈/帝紀)趙岐逃難賣餅北海中孫嵩見岐¶
與共載歸藏岐複壁中數年侯覽等上書告張儉與同¶
郡二十四人為黨於是刋章討捕儉儉困迫遁走望門¶
投止莫不重其名行破家相容其所經歴伏重誅者以¶
數十宗親皆殘滅郡縣為之殘破　張儉為中常侍侯¶
覽所怨覽刋章捕儉與孔融兄褒有舊亡抵褒不遇融¶
<pb:KR3k0025_WYG_068-9b>¶
曰兄雖在外吾不能為君主耶因留舍之後事泄褒坐¶
死(並東/漢)王祥漸有時譽母深疾之宻使鴆祥弟覽知之¶
徑起取酒祥争而不與母遽奪反之自後母賜祥饌覽¶
輒先甞(魏元/帝紀)李景莊老於塲屋毎被黜母輒撻景譲(荘/兄)¶
(也/)宰相謂主司曰李景莊今嵗不可不收可憐彼母每¶
嵗受撻由是始得及第(武宗/紀)勅曰王衍一行並從殺戮¶
樞宻使張居翰就殿柱揩去行字改為家字(唐明/宗紀)¶
傳記窮鳥入懐仁人所憫死士歸我當棄之乎伍員之¶
<pb:KR3k0025_WYG_068-10a>¶
託漁舟季布之託廣栁孔融之藏張儉孫嵩之匿趙岐¶
以此得罪甘心瞑目(顔氏/家訓)¶
集蹈水火之求免於人也茍不至乎欲其死者則將狂¶
奔盡氣濡手足焦毛髪救之而不辭也(韓/文)吐飯飽之解¶
衣煖之(牧/之)¶
　　　推輓¶
史或輓之或推之欲無入得乎(出左/㐮)田勝為周陽侯徧¶
見湯貴人　季布名所以益聞者曹丘揚之也　使孔¶
<pb:KR3k0025_WYG_068-10b>¶
子名布揚於天下者皆子貢先後之也(史/記)欲相扳援死¶
而後已(西/漢)相與抗衡(杜周/傳)鄭當時推轂士類及官屬常¶
引以為賢於己(本/傳)借譽于左右(鄒陽/傳)㳺揚足下名於天¶
下(季布/傳)張華性好人物至於窮賤候門之士有一介之¶
善者咨嗟稱詠為之延譽(晋/)士子聲名未立應共奨成¶
無惜齒牙餘論(南史謝/朓傳)¶
傳記士非玉石談者為價(物理/論)¶
集名聲荷朋友(韓/集)青㝠送吹嘘(詩/)故人相攜直上太階¶
<pb:KR3k0025_WYG_068-11a>¶
(吕溫/贊)吹噓期指掌(元㣲/之)¶
本朝乗雪洒潤秉律嘘枯(臨/川)¶
　　　軫恤¶
經勞來還定安集之至于矜寡無不得其所(詩/序)老有所¶
終壯有所用幼有所長矜寡孤獨廢疾者皆有所養(記/)¶
隠惻矜恤于物謂之仁(禮/)¶
史昔闔廬在國天有菑癘親廵矜寡而共其乏困(左/)民¶
勤於力則功築罕民勤於財則貢賦少民勤於食則百¶
<pb:KR3k0025_WYG_068-11b>¶
事廢矣(穀/梁)范雎見須賈賈曰范叔一寒如此哉乃取其¶
一綈袍以賜之(史/記)蓋寛饒為衛尉司馬躬按行士卒廬¶
室視其飲食居處有疾病者身自撫循臨問加致醫藥¶
遇之甚恩(西/漢)¶
集以俸錢𦵏枯而恩浹以家飲救渇而澤周萼合兄弟¶
之析居者而民以養麕復老弱之流庸者而疆以實(皇/甫)¶
(湜/)齊王不忍觳觫牛簡子亦放邯鄲鳩(栁/詩)視人之瘼如¶
熛疽在身不忘决去(劉賔/客)其心如肺石動必逹窮民(白/侍)¶
<pb:KR3k0025_WYG_068-12a>¶
(郎/)長安有貧者為瑞不宜多(羅隠/集)¶
本朝我哀籃中蛤閉口䕶殘汁又哀網中魚開口吐微¶
濕(坡/詩)¶
　　　覆蓋¶
子孔子將行雨而無蓋門人曰商也有之子曰商之為¶
人也甚短於財吾聞與人交推其長者諱其短者故能¶
乆也(家/語)¶
史人之有牆以蔽惡也(左/)曹參見人有過掩匿覆蓋之¶
<pb:KR3k0025_WYG_068-12b>¶
　陳遵入公府日出醉歸曹事數廢西曹請斥之司徒¶
馬宫重遵謂西曹曰此人大度士奈何以小失責之¶
黄霸為潁川守許丞老病聾督郵白欲去之霸曰許丞¶
雖老尚能起拜送迎重聽何傷且善助之毋失賢者意¶
(並西/漢)未敢誦言誅之(髙後/紀)古者大臣有坐不㢘而廢者¶
不謂不㢘曰簠簋不飾坐汙穢淫亂男女亡别者不曰¶
汙穢而曰帷簿不脩坐罷軟不勝任者不謂罷軟曰下¶
官不職故貴大臣定有其罪矣猶未斥然正以謼之也¶
<pb:KR3k0025_WYG_068-13a>¶
尚遷就而為之諱故其在大譴大呵之域者聞譴呵則¶
白冠㲠纓盤水加劍造請室而請辜矣(西/漢)禇彦回有門¶
生盗其衣彦回遇之謂曰可宻藏之勿使人見此門生¶
慙而去(宋/書)王僧祐父袁時人為之語曰王袁如屏風屈¶
曲能蔽風露(齊/書)王曰朕好與人較量理致崔祐甫性褊¶
躁朕難之則應對失次朕常知其短而䕶之(唐/紀)初李景¶
畧嘗宴僚佐行酒者誤以醯進判官京兆任迪簡以景¶
畧性嚴恐行酒者獲罪强飲之(唐順/紀)¶
<pb:KR3k0025_WYG_068-13b>¶
傳記牛竒章公帥維揚杜牧在幕中夜㣲服逸遊後牧¶
以拾遺召公以縱逸為戒牧始隠公取一篋皆街子輩¶
服帖云杜書記平書(芝白/録)¶
集仲尼不假蓋於子夏䕶其短也(嵇叔/夜)¶
本朝韓魏公與歐陽永叔相親最深公知永叔不以繫¶
辭為出孔子書又多不以文中子為可取中書相㑹累¶
年未嘗與之言及也　又韓魏公為丞相毎見文字有¶
攻人隠惡者必手自封之未嘗使人見(並筆/談)¶
<pb:KR3k0025_WYG_068-14a>¶
　　　傾蓋¶
子程子返自郯遭孔子于塗傾蓋而顧相語終日甚相¶
親也(子華/子)¶
史吳季札聘於鄭見子産如舊相識與之縞帶子産獻¶
紵衣焉(左/)孔子過鄭與子産如兄弟(史鄭/世家)傾蓋如故(鄒/陽)¶
(傳/)周瑜過魯肅求糧肅指一囷與瑜遂相親結定僑札¶
之分(吳/志)一見如舊(𤣥齡/傳)¶
傳記傾蓋如故(劉向/新序)黄憲常逢一童容貌非常憲怪而¶
<pb:KR3k0025_WYG_068-14b>¶
問之是魯國孔融時年十嵗餘憲下執融手載歸舍與¶
融談知其不凡便結為兄弟因升堂見親(㑹稽/録)¶
集傾蓋雖終朝大分邁疇昔(盧子/諒詩)生平未識一見而交¶
道遂存此日披懐千載之風期對坐(陳子/昂集)相識雖新有¶
故情(白樂/天)欲迎先倒屣並坐便傾樽(劉賔/客)¶
本朝風期一相許意氣曽誰讓(歐陽/文)¶
　　　顧盼¶
子列子學乗風之道三年之後心不敢念是非口不敢言¶
<pb:KR3k0025_WYG_068-15a>¶
利害始得光商一盼而已(列/子)¶
集顧盼増其倍價剪拂使其長鳴　昔歐冶改視鈆刀¶
易價伯樂所盼駑馬百倍(並文/選)唾為恩　猥以庇賤之¶
姿謬奉清通之盼(駱賔/王集)一顧輕千金(李太/白)一顧生鴟羽¶
(孟東/野)三都時覺重一顧世稱妍(元㣲/之)風光一擡舉猶得¶
暫時看(同/上)¶
　　　提㧞¶
經㧞茅茹以其彚征吉(易/)儒有内稱不辟親外舉不辟¶
<pb:KR3k0025_WYG_068-15b>¶
怨推賢而進達之不望其報(記/)趙文子所舉於晉國管¶
庫之士七十有餘家(同/上)¶
子趙武薦白屋之士六十餘家(韓/子)¶
史楚子西曰勝如卵余翼而長之　君子謂祁奚於是¶
能舉善矣稱其讎不為諂立其子不為比舉其偏不為¶
黨解狐得舉祁午得位伯華得官建一官而三物成能¶
舉善也夫唯善故能舉其類　絳縣人七十有三年矣¶
趙孟曰不能用吾子使吾子辱在泥塗乆矣遂仕之(並/左)¶
<pb:KR3k0025_WYG_068-16a>¶
仲尼聞魏子之舉也曰近不失親(魏/戊)逺不失舉可謂義¶
矣(左/傳)韓安國貪嗜於財所推舉皆㢘士賢於己者也於¶
梁舉壺遂臧固皆天下名士　薦天下賢俊　鄭當時¶
推轂士類及官屬常引以為賢於己(本/傳)楊興說史髙曰¶
匡衡才智有餘經學絶倫但以其無階朝廷故隨牒在¶
逺方將軍誠召置幕府與參事議觀其所有貢之朝廷¶
必為國器(匡衡/傳)稠人廣衆薦寵下輩士亦以此多之(灌/夫)¶
(傳/)何武為人仁厚好進士奨稱人之善為楚内史厚兩¶
<pb:KR3k0025_WYG_068-16b>¶
龔在沛郡厚兩唐及為公卿薦之朝廷此兩人顯於世¶
者何侯力也　田蚡進名士家居者(本/傳)河南尹羊陟謁¶
造趙壹言談至曛夕極歡而執其手曰良璞不剖必有¶
泣血以相明者矣陟乃與司徒袁逢共稱薦之名動京¶
師士大夫想望其風采(東/漢)第五倫舉人多至二千石(本/傳)¶
胡廣所辟命皆天下名士(本/傳)光武任使諸將多訪於鄧¶
禹毎有所舉皆當其才(鄧禹/傳)陳寔出於單㣲鍾皓為郡¶
功曹辟司徒府臨辭太守問誰可代卿者皓曰明府必¶
<pb:KR3k0025_WYG_068-17a>¶
欲得人西門亭長陳寔可寔聞之曰鍾君似不察人何¶
獨識我太守遂以寔為功曹(漢/紀)孔融上疏曰惟嶽降神¶
異人並出竊見平原處士禰衡年二十四字正平淑質¶
貞亮英才卓躒初渉藝文升堂覩奥目所一見輒誦於¶
口耳所蹔聞不忘於心性與道合思若有神𢎞羊潛計¶
安世黙識以衡凖之誠不足怪忠果正直志懐霜雪見¶
善若驚疾惡若讎任座抗行史魚勵節殆無以過也鷙¶
鳥累百不如一鶚使衡立朝必有可觀飛辯騁辭溢氣¶
<pb:KR3k0025_WYG_068-17b>¶
坌涌觧疑釋結臨敵有餘昔賈誼求試屬國詭繫單于終¶
軍欲以長纓牽致勁越弱冠慷慨前世美之近日路粹¶
嚴象亦用異才擢拜臺郎衡宜與為比如得龍躍天衢¶
振翼雲漢揚聲紫㣲垂光虹蜺足以昭近署之多士増¶
四門之穆穆鈞天廣樂必有竒麗之觀帝室皇居必蓄¶
非常之寳若衡等輩不可多得激楚揚阿至妙之容掌¶
技者之所貪飛兎騕褭絶足犇放良樂之所急臣等區¶
區敢不以聞(禰衡/傳)吕蒙至都權問誰可代卿者蒙曰陸¶
<pb:KR3k0025_WYG_068-18a>¶
遜意思深長才堪負重乃召遜拜偏將軍右部督以代¶
蒙(漢獻/帝)諸葛誕曰今善人單少茍其性不邪便可奨就¶
(吳/志)龎統曰㧞十失五猶得其半(蜀/志)荀令君之舉善不進¶
不休(魏/志)荀令君之所舉皆命世之大才　謝脁好奨與¶
人才曰士子聲名未立宜共奨成無惜齒牙之餘論¶
山濤為吏部甄㧞人物　初克未仕時河内山簡嘗與¶
瑯琊王衍書曰蔡子尼今之正人衍以書示衆曰山子¶
以一字㧞人　石苞求為小縣許允曰卿我輩人當相¶
<pb:KR3k0025_WYG_068-18b>¶
引在朝(並晉/書)劉穆之為丹陽尹凡所薦達不納不止(宋/書)¶
劉逖薦辛徳源曰弱齡好書晩節逾厲枕籍六經漁獵¶
百氏(北/史)海内賢才起自側陋外國逺方名士㧞而用之¶
皆浩之由也(同/上)金在礦何足貴善冶鍛而為器人乃寳¶
之(唐/書)魏中尉李彪家世孤㣲朝無親援李冲薦于魏主¶
且為之延譽於朝公私汲引(齊髙/紀)房𤣥齡曰餘人不足¶
惜至於杜如晦王佐之才大王欲經營四方非如晦不¶
可世民驚曰㣲公言㡬失之(唐高/紀)㧞犀之角擢象之齒¶
<pb:KR3k0025_WYG_068-19a>¶
古人言㧞十失五猶得其半　太后嘗問狄仁傑朕欲¶
得一佳士用之誰可者仁傑曰文學醖藉則蘇味道李¶
嶠固其選矣必欲取卓犖竒才則有荆州長史張柬之¶
其人雖老宰相才也太后擢為洛州司馬數日又問仁¶
傑對曰前薦柬之尚未用也太后曰已遷矣對曰臣所¶
薦者可為宰相非司馬也　狄仁傑嘗薦數十人卒為¶
名臣或謂仁傑曰天下桃李悉在公門矣仁傑曰薦賢¶
為國非為私也　李吉甫同平章事謂中書舍人張垍¶
<pb:KR3k0025_WYG_068-19b>¶
曰朝廷後進罕所接識君有精鑑願悉為我言之垍取¶
筆疏三十人數日之間選用殆盡當時翕然稱吉甫為¶
得人(唐/紀)¶
傳記驥躊躇於弊輂兮遇孫陽而得代(楚/辭)¶
集蓋聞繁弱登御然後髙墉之功顯孤竹在肆然後降¶
神之曲成伏見處士廣陵戴淵心智足以妍幽才鑒足¶
以辨物固窮樂志無風塵之慕砥節立行有渫井之㓗¶
誠東南之貴寳聖朝之竒璞也(陸機/文)蓋聞驪龍之珠必¶
<pb:KR3k0025_WYG_068-20a>¶
洗紫泉之裏垂天之翼必翔青㝠之表竊見處士吳國¶
張道順下筆攄雕龍之文發言吐掞天之藻若得清水¶
淬其鋒越砥斂其鍔必騰躍天路出覿聖世(楊方/文)東都¶
雖信多士朝取一人焉㧞其尤暮取一人焉㧞其尤¶
好賢樂善孜孜以薦進良士為己任方今天下一人而¶
已文章之尤者有侯喜侯雲長者有劉述古者其文長¶
於為詩當今舉於禮部者無與為比有崔羣玉者其文¶
進而未止者也為人賢而有才志剛而氣和凡此四人¶
<pb:KR3k0025_WYG_068-20b>¶
者皆可以當執事首薦有沈把張苰尉遲汾李紳張後¶
餘李翊者或文或行皆出羣之才也凡此數子舉之足¶
以收人望得才實　誠不忍竒寳横棄道側(並韓/文)翼靈¶
鳳於蒼梧起滯龍於潢汙(晋/)賢者之處猶金玉生於沙¶
礫豫章産乎幽谷下不進之於上則無由而至矣(鍾/子)但¶
是粃糠㣲細物等閒擡舉到青雲(羅隠/詩)首光比舉(子昻/集)¶
薦長光價(同/上)聴清聲於㸑餘枯桐發響收夜光於𤣥璧¶
怪石騰輝(駱賔/王)豫章生宇下毎使翳蓬蒿(劉長/卿)汲引之¶
<pb:KR3k0025_WYG_068-21a>¶
惠如帆得風(李習/之)故人相攜直上太階(吕和叔贊/杜如晦)生其¶
羽翼長其光價(唐文/粹)春膏時蒸朽葉自滋(同/上)王子師為¶
豫州未下車即辟荀慈明既下車又辟孔文舉山濤為¶
冀州甄㧞三十餘或為侍中尚書(李白/書)網羅遺賢推轂¶
羣英玉不韜輝蘭無沈馨飛鴻出㝠振鷺在庭(吕溫/文)長¶
得蕭何為國相自西流水盡朝宗(王建/集)假以羽翼俾之¶
騫翥(栁/文)澤潤窮鱗雷使幽蟄(吕和/叔文)¶
本朝斟酌元氣洪纎溥被其仁彫刻衆形妍惡曲成其¶
<pb:KR3k0025_WYG_068-21b>¶
彚(臨川/集)當世知名之士如范仲淹孔道輔等皆出其門¶
及為相益務進賢才當公居相府時范仲淹韓琦富弼¶
皆進用至於臺閣一時之賢(晏/殊)譬之象犀珠玉雖無補於¶
飢寒要不可使在泥塗中(東坡/文)¶
　　　奨予後進¶
子竊竊焉欲爼豆予於賢人之間(荘/子)¶
史郭泰好奨訓士類或出於屠沽卒伍因泰奨進成名¶
者甚衆(漢桓/紀)荀淑㧞李昭於小吏友叔度於幼童(魏/志)許¶
<pb:KR3k0025_WYG_068-22a>¶
靖年踰七十愛樂人物納誘後進(蜀/志)陸玩為公輔性通¶
雅不以名位格物誘納後進謙若布衣由是縉紳之徒¶
莫不䕃其徳宇(唐/書)成就後進士徃徃知名(韓愈/傳)陸餘慶¶
於寒品晩進必悉力薦籍(唐/書)宋范泰愛奨後生孜孜無¶
倦(南/史)¶
集單門後進必加善誘(任彦/升序)¶
　　　自代¶
史上問丙吉誰可自代曰杜延年于定國陳萬年後居¶
<pb:KR3k0025_WYG_068-22b>¶
位皆稱職(西/漢)吕蒙至都權問誰可代卿者蒙對曰陸遜¶
意思深長才堪負重乃召遜拜偏將軍右部督以代蒙¶
(漢獻/帝紀)陳寔出於單㣲鍾皓為郡功曹辟司徒府臨辭太¶
守問誰可代卿者皓曰明府必欲得其人西門亭長陳¶
寔聞之曰鍾君似不察人不知何獨識我太守以寔為¶
功曹(漢質/紀)皇甫規為度遼將軍到營數月上書薦奐自¶
代曰奐才畧兼優宜任元帥以從衆望朝廷從之以奐¶
代規(漢桓/帝紀)吕蒙病篤吳王問曰卿如不起誰可代者蒙¶
<pb:KR3k0025_WYG_068-23a>¶
對曰朱然吳王假然節鎮江陵(魏明/帝紀)周瑜病困上疏曰¶
魯肅智畧足任乞以代瑜(吳/志)盧毓遷吏部尚書詔使毓¶
自選代曰得如卿者乃可毓舉常侍鄭冲帝曰文和吾¶
自知之更舉吾所未聞者乃舉阮武孫邕帝用邕焉(魏/志)¶
羊祜病篤舉杜預自代(晋世/祖紀)¶
集時名年輩俱在臣前擢以代臣必允衆望(韓/文)所兾虞¶
丘無蔽賢之咎臧孫無竊位之譏(一品/集)¶
　　　録用¶
<pb:KR3k0025_WYG_068-23b>¶
經蔡仲克庸祗徳周公以為卿士(書/)¶
史不可使共叔無後于鄭(左/荘)子文無後何以勸善(宣/)成¶
季之勲宣孟之忠而無後為善者懼矣(成/)齊立敬仲之¶
曽孫鄭良敬仲也(襄/)臼季使過冀見冀缺耨其妻饁之¶
敬相待如賓與歸言諸文公公曰其父有罪可乎對曰¶
舜之罪也殛鯀其舉也興禹管敬仲桓之賊也實相以¶
濟康誥曰父不慈子不祗兄不友弟不共不相及也文¶
公以為下軍大夫(左/傳)臼季見冀缺耨以告文曰其父有¶
<pb:KR3k0025_WYG_068-24a>¶
罪可乎臼季曰國之良也减其前惡公見之使為下軍¶
大夫(國/語)復紹蕭何陳平之世增修曹參周勃之属(前漢/功臣)¶
(表/)帝閲録故事得楊賜與劉陶所上張角奏乃封賜為¶
臨晉侯陶為中陵郷侯(漢/紀)楚王立孫叔敖之孫封寢丘¶
(史/記)楚宗孫叔顯封厥子岑彭既没爵及支庶(魏/志)楚子思¶
子文之治復命其𦙍漢室嘉江公之徳用顯其世(三國/志)¶
嵇紹以父得罪靖居私門山濤謂武帝曰父子罪不相¶
及嵇紹賢侔郤缺請為秘書郎帝曰如卿所言乃堪為¶
<pb:KR3k0025_WYG_068-24b>¶
丞何但郎也乃起家為丞(晋/書)韋嗣立薦廣武令岑羲曰¶
但恨其伯父長倩為累太后曰茍或有才此何所累(中/宗)¶
英衛擢罪亡之餘(李靖/贊)¶
集盛徳之𦙍世業可懐欒郤之家前徽未逺(沈休/文)不欲¶
使勲勞之後栖栖於塵土中(白樂/天)罪射鉤之賊而任其¶
才釋斬袪之怨以免於難此桓文所以𢎞霸功也(張九/齡)¶
本朝魏室旌賢特訪康成之後(晏公/類要)¶
　　　擠陷¶
<pb:KR3k0025_WYG_068-25a>¶
經驅而納諸罟擭陷穽之中(庸/)¶
子如登髙而去其梯(孫/子)楚㑹諸侯魯趙皆獻酒於楚王¶
楚王酒吏求酒於趙趙不與吏怒乃以趙厚酒易魯薄¶
者奏之楚王以趙酒薄遂圍邯郸(淮/南)¶
史排擠英俊(杜欽/傳)或忮害好陷人於罪(匡衡/傳)為之機陷¶
(晁錯/傳)媒蘖其短(李陵/傳)相與排擯(主父/偃傳)賈后以帝命賜太¶
子酒三升使盡飲之后使黄門侍郎潘岳作草書令小¶
婢承福以紙筆及草因太子醉稱詔使書之太子醉迷¶
<pb:KR3k0025_WYG_068-25b>¶
不覺遂依而寫之其字半不成后補成之以呈帝(晉惠/帝紀)¶
監察御史周子諒彈牛仙客上怒㩧於殿庭李林甫言¶
子諒張九齡所薦貶九齡荆州長史(唐𤣥/宗紀)或告第五琦¶
受人金二百兩遣御史劉期光追按之琦曰位宰相二¶
百金不可挈若付受有慿請凖律科罪期光即奏琦已¶
服罪(肅宗/紀)上初疎斥宦官親任朝士而張渉以儒學入¶
侍薛邕以文雅登朝繼以贓敗宦官武將得以藉口曰¶
南牙文臣贓動至巨萬而謂我亂天下豈非欺罔耶於¶
<pb:KR3k0025_WYG_068-26a>¶
是上心始疑不知所倚仗矣(唐徳/宗紀)反擠之又下石焉(韓/文)¶
集痛無知之相陷(吕溫田/鹿賦)¶
　　　嫁禍¶
史楚殺伍奢其子員如吳言伐楚之利公子光曰是宗¶
為戮而欲反其讎不可從也(左/昭)秦王年少太后時竊私¶
通吕不韋吕不韋恐覺禍及己乃私求嫪毐(嫪力髙反/毐於改反)¶
詐令人以腐罪告之不韋隂謂太后曰詐腐則得給事¶
中后乃隂賜主腐者詐論之遂侍太后私與通(不韋/傳)趙¶
<pb:KR3k0025_WYG_068-26b>¶
豹曰韓氏所以不入秦者欲嫁其禍於趙也(趙世/家)七國¶
反錯欲令上自將兵而身居守(漢景/帝紀)公孫敖深入匈奴¶
迎李陵敖軍無功還因曰捕得生口言李陵教單于為¶
兵以備漢軍故臣無所得族陵家(武帝/紀)¶
　　　快讐¶
史楚殺子玉公喜而後可知也曰莫余毒也已(左宣/公)王¶
甫父子應時馘截路人士女莫不稱善若除父母之讐¶
(靈/帝)吕布刺董卓百姓歌舞於道長安中士女賣其珠玉¶
<pb:KR3k0025_WYG_068-27a>¶
衣装市酒肉相慶者填滿街肆守尸吏為大炷置卓臍¶
中燃之光明達曙如是積日(獻帝/紀)吐突承璀首唱用兵¶
疲弊天下上罷承璀中尉降為軍器使中外相賀(徳宗/紀)¶
裴延齡卒中外相賀(同/上)來俊臣棄市時人無不快俊臣¶
讎家争噉俊臣之肉斯須而盡抉眼剥面披腹出心騰¶
踏成泥士民皆相賀於路曰自今眠者始帖席矣(武后/紀)¶
貶皇甫鏄為崖州刺史市井皆相賀(穆宗/紀)¶
本朝鄭向知杭州王耿為㳺漕互有論列而耿死鄭徃¶
<pb:KR3k0025_WYG_068-27b>¶
哭之甚哀或曰龍圖素惡端公今何慟哭也范極曰龍¶
圖待哭斯人乆矣(倦㳺/録)¶
　　　樂禍¶
史王子頽享五大夫樂及徧舞鄭伯曰王子頽歌舞不¶
倦樂禍也(左荘/公)鄭慶曰幸災不仁幸災民所棄也(左/僖)王¶
宏素與司𨽻校尉胡种有隙及宏下獄种遂迫促殺之¶
宏臨命詬曰胡种樂人之禍禍將及之(王允/傳)好乗人之¶
弊(周伯/仁傳)董養見王彌謂之曰君好亂樂禍若天下有事¶
<pb:KR3k0025_WYG_068-28a>¶
不作士大夫矣(晋世/祖紀)¶
　　　用情¶
經有酒湑我無酒酤我　雖無㫖酒式飲庶幾雖無嘉¶
殽式食庶幾雖無徳與女式歌且舞　醉言舞于胥樂¶
兮　諸父兄弟備言燕私(詩/)黨無容　觴酒豆肉　自¶
吾母而不用吾情吾惡乎用吾情(記/)殺雞為黍而食之¶
　居不容(並/語)¶
史子之事父焉得不盡其情(傅奕/𫝊)謝安嘗詣陸納納殊¶
<pb:KR3k0025_WYG_068-28b>¶
無供辦所設惟茶菓而已(晋/書)¶
集斗酒相娛樂(選古/詩)銜盃酒接慇懃之歡(司馬/遷書)禮有所¶
尚隻雞不薄意有所將生芻為貴(九齡/文)輸㵼藴積(劉賔/客)¶
握手出肺肝相示　草草具盤饌不持酒獻酬(韓/集)約窮¶
歡於一晝雖掾俸之酸寒要㧞貧而為富(韓祭栁/州文)情意¶
既深庶乎無間父子直徃直來(曲江/集)¶
本朝司馬温公在洛為真率㑹有約酒不過五行食不¶
過五味惟菜無限(言行/録)坦率見真情(東坡/集)相從盃酒形¶
<pb:KR3k0025_WYG_068-29a>¶
骸外笑殺平生醉夢間(同/上)他日過飯隨家風買魚貫栁¶
雞着籠(山谷/集)¶
　　　真率¶
經有直情而徑行者(記/)¶
子直語無藻飾(抱朴/子)¶
史衛綰忠實無他腸(西/漢)晉文帝毎言王述才既不長直¶
以真率便敵人耳(晋/書)¶
集主人一心好四面無藩籬(元稹/集)内外都無隔帷幈不¶
<pb:KR3k0025_WYG_068-29b>¶
復張(元㣲/之)蹊徑絶縈紆(同/上)不設塹壘(杜牧/之)司馬温公在¶
洛為真率㑹有約酒不過五行食不過五味唯菜無限¶
(言行/録)¶
　　　期待¶
經後生可畏焉知來者之不如今也(語/)¶
子子曰義也清而荘(姚/義)靖也惠而㫁(李/靖)威也和而博(竇/威)¶
收也曠而肅(薛/收)瓊也明而毅(賈/瓊)淹也誠而厲(杜/淹)𤣥齡志¶
而宻(房/喬)徴也直而遂(魏/徴)大雅深而𢎞(温大/雅)叔達簡而正¶
<pb:KR3k0025_WYG_068-30a>¶
(陳叔/達)若逢其時不減卿相(天地/篇)¶
史吕不韋曰吾門待子門而大(本/傳)張負曰固有美如陳¶
平長貧者乎卒與女(陳平/傳)長卿雖貧其人材足依也(相/如)¶
(傳/)初何武為郡吏時事太守何夀夀知武有宰相器故¶
厚之(西/漢)賈復少事李生生竒之曰賈君容貎志氣如此¶
而勤於學將相之器也(後漢/本傳)王允仕州郡郭林宗見而¶
竒之曰一日千里王佐才也遂與之友(同/上)馬援兄况謂¶
援曰汝大才當晩成(馬援/傳)吕䖍遷徐州刺史請王祥為¶
<pb:KR3k0025_WYG_068-30b>¶
别駕民事一以委之初䖍有佩刀工相之以為必登三¶
公可服此刀䖍謂祥曰茍非其人刀或為害卿有公輔¶
之量故以相與　蔡邕倒屐迎王粲曰此王公孫有異¶
才(並魏/志)吕蒙曰士别三日則刮目相待(吳/志)庾亮謂諸葛¶
恢曰明府當作黒頭三公(晋/書)王導少有識量陳㽜高士¶
張公見而竒之謂其兄敦曰此兒容貎志氣將相之器¶
也(晋王/導傳)何充嘗詣王導導以麈尾指牀呼充共坐曰此¶
是君座也及導薨充參録尚書事(何充/傳)王珣與謝𤣥為¶
<pb:KR3k0025_WYG_068-31a>¶
桓溫掾温嘗謂之曰謝掾年四十必擁旄杖節王掾當¶
作黒頭公(晋/書)劉裕謂義隆曰王曇首沈毅有器度宰相¶
才也(晉帝/紀)王儉幼篤學王粲見之曰栝栢豫章雖小已¶
有棟梁氣矣終當任人家國事　徐勉好學宗人徐孝¶
嗣見之曰此謂人中麒麟必能致千里(並南/史)徐陵年數¶
嵗家人攜以候沙門寳誌寳誌摩其頂曰天上石麒麟¶
也(南/史)髙孝基見房𤣥齡曰僕觀人多矣未有如此郎當¶
為國器但恨不見其聳壑昂霄云(唐/書)崔宏見髙允曰髙¶
<pb:KR3k0025_WYG_068-31b>¶
子黄中内潤文明外照必為一代偉器(本/傳)楊素引封倫¶
為土木監毎與論宰相之事終日忘倦因撫其床曰封¶
郎必當據吾此座稱薦於文帝(隋/書)¶
集利觜長距終得擅場(東京/賦)圖南未可料變化有鵾鵬¶
　君有長才不貧賤(杜/詩)豈是池中物由來席上珍(同/上)勉¶
君振羽翰蚤取凌青㝠(劉賔/客集)寄之垂天翼早朝起滄溟¶
　亦當蒲其輪鶴其書矣(並同/上)足下年尚强嗣徳有繼¶
將大書特書不一書而已(韓退之答/元稹書)知君志不小一舉¶
<pb:KR3k0025_WYG_068-32a>¶
凌鴻鵠(劉長/卿)幽姿閒自適逸翮當一逞如有長風吹青¶
雲在俄頃(同/上)禁林聞得長棲鳯池水那能乆滯龍(元㣲/之集)¶
落落精神終有立飄飄才思杳無窮(杜牧/之)蛟龍可是池¶
中物鳯鳥無非閣上音(張函/吉文)混溪既琢必見山川之精¶
樹羽已懸行嗣雲韶之響(駱賓/王)期君蟠桃枝千嵗終一¶
甞(東坡/集)¶
傳記杜如晦少聰悟髙孝基深器重之曰公有應變之¶
才為棟梁之用　丁重能閲人觀于琮謂路巖曰于侍¶
<pb:KR3k0025_WYG_068-32b>¶
郎如百斛重器尚空其半安使不益於禄位哉(並世/説)從¶
兹穏上青雲去萬里誰能測羽翰(玉壺/清話)¶
　　　淺量¶
子孔子厄於陳蔡七日不食顔囘仲由炊之有埃墨墮¶
飯中顔囘取而食之子貢見之不恱以為竊食也(家/語)公¶
孫丑曰夫子當路於齊管仲晏子之功可復許乎　孟¶
子去齊充虞路問曰夫子若有不豫色然(孟/子)用管窺天用¶
錐指地(荘/子)立尺度以度天直寸指以測淵(孔叢/子)以指測¶
<pb:KR3k0025_WYG_068-33a>¶
河(荀/子)指測海指極則謂水盡猶目察百歩而云見極也¶
(抱/朴)¶
史趙平原君以千金為魯連夀(仲連/傳)張儀嘗從楚相飲¶
已而楚相亡璧門下意儀曰儀貧無行此必盗相君之¶
璧共執掠笞數百(本/傳)趙人方與公謂御史大夫周昌曰¶
君之吏趙堯年雖少竒士君必異之是乃代君之位昌¶
笑曰堯年少刀筆吏耳何至是乎堯後為御史大夫(西/漢)¶
(周昌/傳)以蠡測海(方朔/傳)應龍潛於潢汙魚黿媟之不覩其¶
<pb:KR3k0025_WYG_068-33b>¶
能奮靈徳合風雲超忽而躋顥蒼也　和氏之璧韜於¶
荆石隋侯之珠藏於蜯蛤歴莫旴不知其將含景耀吐¶
精英曠千嵗而流光也(並班/固傳)楚龍且曰韓信無兼人之¶
勇不足畏也為人易與耳(本/傳)王叡與長沙太守孫堅共¶
擊零桂賊以堅武官言頗輕之(獻帝/紀)陸玩有徳望遷侍¶
中有詣之者索酒㵼梁柱之間呪曰當今乏才以爾為¶
柱石莫傾人梁棟耶(晋/書)秦王興令羣臣舉賢梁喜曰未¶
得其人可謂世之乏才興曰卿自識㧞不明豈得逺誣¶
<pb:KR3k0025_WYG_068-34a>¶
四海乎(安帝/紀)太宗令封徳彛舉賢乆無所舉上詰之對¶
曰非不盡心但于今未有奇才耳上曰君子用人如器¶
各取所長正患己不能知安可誣一世之人(唐太/宗紀)¶
傳記以小人之慮度君子之心(世/説)¶
集翫其磧礫而不窺玉淵者未知驪珠之所蟠也(左太/冲吳)¶
(都/賦)籠雞與梁燕不信有冥鴻(白樂/天)淮隂市井笑韓信(李/太)¶
(白/)¶
本朝以孟軻之聖而弟子所願止於管仲晏嬰(臨/川)¶
<pb:KR3k0025_WYG_068-34b>¶
　　　妄議¶
經子曰事君盡禮人以為諂也　陽貨曰懷其寳而迷¶
其邦可謂仁乎好從事而亟失時可謂智乎　叔孫武¶
叔語大夫於朝曰子貢賢於仲尼　㣲生畝謂孔子曰¶
丘何為是栖栖者與無乃為佞乎　子禽謂子貢曰子¶
為恭也仲尼豈賢於子乎(並論/語)非聖人者無法(孝/經)¶
子陳臻問曰前日於齊王餽兼金一百而不受於宋餽¶
七十鎰而受前日之不受是則今日之受非也今日之¶
<pb:KR3k0025_WYG_068-35a>¶
受是則前日之不受非也夫子必居一於此矣　陳賈¶
曰周公使管叔監殷管叔以殷叛知而使之是不仁也¶
不知而使之是不智也仁智周公未之盡也　屋廬子¶
曰夫子之任見季子之齊不見儲子為其為相與　魯¶
平公將見孟子臧倉曰何哉君所為輕身以先於匹夫¶
者以為賢乎禮義由賢者出而孟子之後䘮踰前䘮君¶
無見焉　人有言伊尹以割烹要湯　或謂孔子於衛¶
主癰疽於齊主侍人瘠環　萬章問曰或曰百里奚自¶
<pb:KR3k0025_WYG_068-35b>¶
鬻於秦養牲者五羊之皮食牛以要秦穆公信乎孟子曰¶
否不然好事者為之也(並孟/子)鵬徙九萬里鳩與鸒鳩笑之¶
曰我决起而飛搶榆枋時則不至而控於地而已矣奚¶
以之九萬里而南為斥鷃笑之曰彼且奚適也我騰躍¶
而上不過數仞而下翺翔蓬蒿之間此亦飛之至也而¶
彼且奚適也(荘/子)小辯而毁大道(孔叢/子)人各是其所是非¶
其所非將誰使正之　妄譽仁之賊妄毁義之賊(揚/子)俗¶
人未嘗見龍麟鸞鳯乃謂天下無有此物以為古人虛¶
<pb:KR3k0025_WYG_068-36a>¶
設瑞應(抱朴/子)¶
史鄭子産作丘賦鄭人謗之曰已為蠆尾(昭四/年)季康子¶
將召仲尼公之魚曰昔吾先君用之不終為諸侯笑今¶
又用之不能終是再為諸侯笑必召冉求(孔子/世家)孔子適¶
鄭鄭人或曰纍纍若䘮家之狗子貢以告孔子曰形狀¶
末也而似䘮家之狗然哉(史記/世家)莊子作漁父盗跖胠篋¶
以詆訾孔子之徒(本/傳)拜陳平為都尉使為參乗　䕶軍¶
諸將盡讙曰大王一日得楚之亡卒未知其髙下而即¶
<pb:KR3k0025_WYG_068-36b>¶
與同載反使監䕶長者(髙帝/紀)龍且曰吾平生知韓信為¶
人易與耳寄食於漂母無資身之䇿受辱於跨下無兼¶
人之勇不足畏也(同/上)大抵詆訾聖人即為怪迂(揚雄/傳)安¶
其所習毁所不見(藝文/志)姍笑三代(諸侯/王表)絳灌曰平雖美¶
丈夫如冠玉耳其中未必有也(陳平/傳)孔子大聖不免武¶
叔之毁子路至賢猶有伯寮之愬(東/漢)庸可以水旱而累¶
堯湯乎(蔡邕/傳)今之少年喜謗前輩(孔融/傳)好議論人長短¶
妄是非攻發(馬援/傳)俗論皆言處士純盗虛聲武帝下¶
<pb:KR3k0025_WYG_068-37a>¶
令曰昔直不疑無兄世人謂之盗嫂第五倫三娶孤女¶
世人謂之撾婦翁王鳳擅權谷永比之申伯王商忠臣¶
張匡謂之左道此皆以白為黑欺天㒺君者也(魏/志)桓冲¶
曰謝安石有廟堂之量不嫺將畧今大敵垂至方逰談¶
不暇遣諸不經事少年拒之衆又寡弱天下事已可知¶
吾其左袵矣(孝武/紀)史思明曰李光弼長于慿城今出在¶
野此成擒矣(唐/紀)¶
集街談巷議(西京/賦)稱堯見囚小儒之虛誕為禹所放曲¶
<pb:KR3k0025_WYG_068-37b>¶
士之穿鑿(虞帝/碑)是所謂詰匠氏之不以杙為楹而訾醫¶
師以昌陽引年欲進其豨苓也　老子之小仁義非毀¶
之也其見者小也坐井而觀天曰天小者非天小也彼¶
以煦煦為仁孑孑為義其小之也則宜其所謂道道其¶
所道非吾所謂道也其所謂徳徳其所徳非吾所謂徳¶
也(韓/文)人生未鵾化物議如鴻毛(劉長/卿)醯雞之議大鵬夏¶
蟲之議層氷(文/粹)¶
本朝無異於鼓井淖而議東海坐蚊睫而笑九萬之圖¶
<pb:KR3k0025_WYG_068-38a>¶
南也(汪民表/心説)¶
　　　尊禮¶
經作賔于王家(書/)貴貴為其近于君也(記/)尊長于己踰¶
等不敢問其年　大夫七十而致事若不得謝必賜之¶
几杖　乘安車　國君不名卿老世婦大夫不名世臣¶
姪娣士不名家相長妾　羣居五人則長者必異席¶
謀於長者必操几杖以從之(並/禮)¶
子齊管夷吾任國政號曰仲父枉千乘於陋巷(列/子)¶
<pb:KR3k0025_WYG_068-38b>¶
史宋先代之後也於周為客天子有事膰焉有喪拜焉¶
(左/傳)魯荘公使束縛管仲以予齊使齊使受而退比至三¶
釁(以香/塗者)三浴之桓公親逆之於郊(國/語)周文王得吕望於¶
磻溪武王以為師謂之太公號曰尚父　項羽尊敬范¶
增為亞父(史/記)魏公子無忌仁而下士魏有隠士曰侯嬴¶
公子從車騎虛左自迎侯生侯生攝敝衣冠直上載上¶
坐不譲公子執轡愈恭(周/紀)大將軍青侍中上踞厠視之¶
丞相𢎞晏見上或時不冠至如見黯不冠不見上嘗坐¶
<pb:KR3k0025_WYG_068-39a>¶
武帳黯前奏事上不冠望見黯避帳中使人可其奏其¶
見敬禮如此(汲黯/傳)曹參為齊相聞膠東有蓋公善治黄¶
老言厚幣請之參於是避正堂舍蓋公焉(本/傳)擁篲而先¶
驅　暴勝之望見雋不疑容貌尊嚴勝之躧履起迎(並/西)¶
(漢/)大將軍袁紹總兵冀州遣使要鄭𤣥大㑹賔客𤣥最¶
後至乃延升上座(東漢/傳)孔融深敬於鄭𤣥倒屣造門告¶
髙宻縣為𤣥特立一鄉曰昔齊置善鄉越有君子軍皆¶
異賢之意也今鄭君鄉宜曰鄭君鄉(後/漢)興席改容　吳¶
<pb:KR3k0025_WYG_068-39b>¶
張昭吳中謂之仲父(吳志/傳)徐庶曰此人可就見不可屈¶
致也備由是詣亮凡三徃乃見(漢獻/紀)萬章為京兆尹門¶
下督從至殿中諸侯貴　孫䇿擊豫章先遣虞翻詣華¶
歆歆葛巾迎䇿謂歆府君徳望逺近所歸䇿年幼稚宜¶
修子弟之禮便向歆拜(胡冲/吳書)孫䇿曰昔管子相齊一則¶
仲父二則仲父而桓公為霸者宗(吳/書)許靖年踰七十愛¶
樂人物納誘後進清談不倦丞相諸葛亮皆為之拜(蜀/志)¶
晉王導任丞相元帝委之為好日隆朝野傾心號為仲¶
<pb:KR3k0025_WYG_068-40a>¶
父　郭奕為野王令羊祜嘗過之奕歎曰羊叔子去人¶
逺矣遂送祜出界數百里坐此免官(並晉/書)虞翻在吳魏¶
文帝嘗為翻設虛坐(吳/志)唐郭子儀徳宗時賜號尚父¶
代宗不名呼為大臣(唐/書)魏徴曰人言陛下欲幸南山外¶
皆嚴装已畢而竟不行何也上笑曰初實有此心畏卿¶
輩故中輟耳上嘗得佳鷂以徴坐乆竟死懐中(唐太/宗紀)太¶
后信重内使梁文惠公狄仁傑羣臣莫及常謂之國老¶
而不名曰毎見公拜朕亦身痛(武后/紀)𤣥宗尊遇姚崇毎¶
<pb:KR3k0025_WYG_068-40b>¶
見便殿必為之興去輙臨軒以送它相莫如也(唐/書)龎徳¶
公素有重名諸葛亮毎至其家獨拜牀下(三國/志)王維名¶
盛於開元間豪貴人虛左以迎(唐/書)帝如曲阜謁孔子祠¶
帝曰孔子百世帝王之師敢不敬乎遂拜之又拜孔子¶
墓禁孔林樵采訪孔子顔淵之後以為曲阜令及主簿¶
(周太/祖紀)樊宗師見劉义獨拜(唐/書)¶
傳記范逵既去陶侃追送不已且百里許(世/說)¶
集子夏處西河之上而文侯擁篲鄒子居黍谷之隂而¶
<pb:KR3k0025_WYG_068-41a>¶
昭王陪乗(文/選)燕王尊樂毅分國願同歡(子昂/集)朕屈韓愈¶
為尹宜令無叅御史不得為故常(韓愈神/道碑)李白所適¶
二千石郊迎(李白/集)¶
本朝牀前時得拜龎公(康/節)¶
　¶
　¶
　¶
　¶
<pb:KR3k0025_WYG_068-41b>¶
　¶
　¶
　¶
　¶
　¶
　¶
　¶
　記纂淵海卷六十八¶
