# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:33.280298
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷十三
<pb:KR3k0025_WYG_013-1a>¶
欽定四庫全書¶
　記纂淵海卷十三　　　　宋　潘自牧　撰¶
　　郡縣部¶
　　　京西南路¶
　　　　房州(倚郭一/外縣一)　(房陵/竹山)¶
　　　　　保康軍節度¶
郡號　房陵　防渚　上庸　白馬　庸國　竹山¶
州沿革楚地翼軫分野鶉尾之次禹貢梁州之域春秋¶
<pb:KR3k0025_WYG_013-1b>¶
麋庸二國戰國屬楚秦以後屬漢中郡魏置新城郡晋¶
新城上庸二郡梁立岐州後魏改光遷國後周改遷州¶
隋大業廢州為房陵郡唐武德曰遷州又於竹山縣置¶
房州貞觀廢遷州移治房陵為房陵郡(地理沿/革表)¶
縣沿革房陵漢屬漢中郡東漢屬新城郡後魏分置大¶
洪縣後周改永清改房陵縣為光遷唐貞觀改光遷曰¶
房陵為房州治本朝省永清入焉　竹山本古庸國漢¶
為漢中郡上庸縣魏分置上庸郡南朝廢之梁置安城¶
<pb:KR3k0025_WYG_013-2a>¶
新豐二縣西魏改安城曰竹山置羅州改新豐為上庸¶
後周改孔陽隋改羅州曰房州孔陽復曰上庸唐貞觀¶
徙房州治房陵一縣屬焉本朝省上庸入竹山(地理沿/革表)¶
形勝方城山在竹山縣東左傳云楚國方城以為城¶
庸城山在竹山縣西舊名垂鼓山　龍祗山在竹山縣¶
南云王若冲於此昇天雞鳴山馬息山馬盤山馬塞山¶
皆在房陵　横鞍山與庸城山相連　建鼓山爛柯山¶
覆船山停舟山皆在房陵　鳯溪鰲水在竹山　青峯¶
<pb:KR3k0025_WYG_013-2b>¶
赤崖白谷皆在房陵　又房陵有三十四山三十五溪¶
見寰宇記(輿地/紀勝)¶
人物周尹吉甫有廟在城西房之人尹姓為多　後漢¶
黄香有至孝名(輿地/紀勝)¶
集惟君固房陵節誠貫古今(李白贈/韋房州)¶
本朝雍熈三年升保寧軍節度　開寶中省永清上庸¶
二縣(沿革/表)有客常談解散川偶因晴景到山前溪流似¶
鏡清無底石壁如門翠挿天夜氣結成三洞雨春渠飲¶
<pb:KR3k0025_WYG_013-3a>¶
盡一川田臨行始覺房陵好更欲遲留住一年(張舜/民)度¶
險聊憑九節杖凌虛來謁三花岩(章/獬)女媧山下少人行¶
澗谷聲中一鳥鳴(劉光/祖)房陵郡僻皆山川竹山更在房¶
西偏道由房城絶險阻髙崖峻嶺相綿延(邵/勉)十里平郊¶
連郡堞一溪清水溉民田(周/絢)¶
　　　　郢州(倚郭一/外縣一)　(長夀/京山)¶
　　　　　富水郡防禦¶
郡號富水　石城　效郢　郢都¶
<pb:KR3k0025_WYG_013-3b>¶
州沿革楚分野鶉尾之次禹貢職方皆荆州之域春秋¶
戰國屬楚秦屬南郡漢屬江夏郡晋竟陵郡地梁屬南¶
司北新二州西魏屬安州後周置石城郡兼置郢州隋¶
廢州置竟陵安陸二郡唐武德置温州又置郢州州廢¶
𨽻部州貞觀廢温州復郢州天寶曰富水郡(地理沿/革表)¶
縣沿革長壽本漢江夏郡竟陵縣地晉元康分江夏西¶
部置竟陵郡治此宋置長夀縣屬竟陵後周置石城郡¶
長夀𨽻焉唐屬郢州　京山本漢江夏郡雲杜安陸二¶
<pb:KR3k0025_WYG_013-4a>¶
縣地東漢置富水鎮於南新市縣地晋置新陽縣梁置¶
新州梁寧郡西魏改角陵改南新市為富水縣置富水¶
郡隋改角陵曰京山屬安陸郡唐武德以京山富水置¶
温州貞觀州廢屬郢州本朝省富水入京山(地理沿/革表)¶
形勝石城在長夀縣羊祜鎮荆州立石城以為固　今¶
港源出樠木山　内方山又名章山西魏於此立郡¶
京源山在京山縣東　武陵山又名樠木山　七寶山¶
五華山多寶潭皆在京山縣　龍鳯港在城南　鶴池¶
<pb:KR3k0025_WYG_013-4b>¶
在長夀　鳯凰池在京山　寶香山在長夀縣北(輿地/紀勝)¶
人物春秋申包胥吳伐楚入郢包胥求救於秦哭七日¶
七夜不絶聲　戰國宋玉師事屈原　唐陸羽廬於太¶
門山乃舊京山縣境唐書以為復州竟陵人非也(輿地/紀勝)¶
集郢客吟白雪遺響飛青天徒勞歌此曲舉世誰為傳¶
誠為巴人唱和者乃數千吞聲何足道嘆息空凄然(李/白)¶
雪中梅下與誰期梅雪相兼一萬枝若是石城無艇子¶
莫愁鄉自有愁時(李商隱善石城有女子居/白雪樓  歌唱名莫愁)石城昔為¶
<pb:KR3k0025_WYG_013-5a>¶
莫愁鄉莫愁魂散石城荒江人依舊棹江岸江岸還飛¶
雙鴛鴦(鄭/谷)故郢生秋草寒江淡落暉(劉文/房)賴得竟陵守時¶
聞建安吟贈别折楚芳楚芳摇衣襟(孟東/野)白雪樓中一¶
望鄉青山簇簇水茫茫(白樂/天)¶
本朝乾德三年省富水縣(沿革/表)折楊黄華笑者多陽春¶
白雪和者少知音四海有幾人况乃區區郢中小(王介/甫)¶
石城目斷空殘照白雪非人只麗譙(魏/泰)陽春樓側春方¶
到白雪樓邉雪未殘(范純/仁)三峽雲烟繞郢水兩川風月¶
<pb:KR3k0025_WYG_013-5b>¶
接荆門(同/上)蒼茫遺珮憐交甫零落清歌送莫愁(孔/夷)傷心¶
白雪陽春麗極目朝雲暮雨非(張/衆)村近莫愁連竹場人¶
歌楚些下蘋洲(任/璜)¶
　　　　唐州(倚郭一/外縣四)　(泌陽/桐柏)　(比陽/)　(方城/)　(湖陽/)¶
郡號淮安　泌陽　泌水　方城　桐柏¶
州沿革禹貢豫州之域春秋屬楚戰國屬韓秦以後屬¶
南陽郡元魏置東荆州西魏改淮州為重鎮隋改顯州¶
州廢置淮安郡唐武德曰顯州貞觀改唐州天寶曰淮¶
<pb:KR3k0025_WYG_013-6a>¶
安郡天祐曰泌州五代後唐復舊名石晋又為泌州後¶
漢仍舊(地理沿/革表)¶
縣沿革泌陽本漢南陽郡舞隂平氏二縣地晋改平氏¶
為西平氏屬義陽郡復置漢廣郡元魏置石馬縣隋置¶
舂陵郡廢漢廣以平氏屬淮安郡唐屬唐州貞觀省石¶
馬入湖陽開元復置天寶改泌陽天祐州自比陽徙治¶
于此改泌州後復故　湖陽本春秋蓼國漢為南陽郡¶
湖陽棘陽二縣晉並省之元魏復湖陽置西淮安郡及¶
<pb:KR3k0025_WYG_013-6b>¶
南襄州後郡廢改州為南平州西魏改昇州又改湖州¶
後周改置昇平郡隋開皇廢仁夀改昇州州廢以湖陽¶
屬舂陵郡唐屬唐州　比陽本漢南陽郡舞隂縣地元¶
魏置陽平縣及東荆州西魏改淮州又分置江夏郡尋¶
廢為戍隋開皇為顯州改陽平為饒良以江夏戍為慈¶
丘縣大業改饒良為比陽縣唐二縣屬顯州貞觀屬唐¶
州五代後周省慈丘入比陽　桐柏本漢南陽郡平氏¶
縣地梁置義鄉縣及華州上川郡西魏改淮州後改純¶
<pb:KR3k0025_WYG_013-7a>¶
州尋廢之隋廢郡改縣曰桐柏唐武德屬純州貞觀州¶
廢屬唐州　方城本漢南陽郡堵陽及葉二縣也晉後皆廢¶
西魏置方城縣及襄邑郡隋屬淯陽郡唐武德屬兆澧¶
州貞觀屬唐州(地理沿/革表)¶
形勝泌水在泌陽縣南　方城山自比陽至方城縣相¶
比連百里　桐柏山在桐柏縣淮水出焉　黄城山在¶
方城縣西沮溺耦耕之所有水東注乃子路問津之處¶
　西唐山在泌陽髙鳯隠居(漢/書)鷰子山在泌陽　醴水¶
<pb:KR3k0025_WYG_013-7b>¶
源出桐柏山　太湖在比陽縣　天目山蠙珠潭在桐¶
柏縣又隋開皇中置蠙珠觀(並見/贅錄)¶
本朝開寶五年省平氏縣入泌陽(沿革/表)¶
　　　　光化軍(倚郭一/)　(光化/)¶
郡號酇城　隂國　隂城¶
軍縣沿革韓地角亢氐分野禹貢豫州之域漢為南陽¶
郡隂酇二縣晋置順陽郡治酇縣西魏治酇城郡後周¶
郡廢屬襄州省酇入隂縣隋曰隂城縣屬㐮陽郡唐後¶
<pb:KR3k0025_WYG_013-8a>¶
省隂城入谷城屬襄州本朝乾德三年以舊谷城地¶
置光化軍及乾德縣熙寧軍廢縣屬襄州後復舊(地/理)¶
(沿革/表)¶
形勝固封山在城西北本名崇山　小江河在城西北¶
四十里　朱寨河在城東六十里孟樓河在城東北五¶
十里　温水河在城南三里　五百洲在城西南四里¶
白河在城東南一百五十里　泌河地理同與白河對¶
(輿地/紀勝)¶
<pb:KR3k0025_WYG_013-8b>¶
人物漢蕭何就封于此有廟在城内　皇朝張士遜為¶
宰相　石衆有文十卷名滄浪集(輿地/紀勝)¶
本朝紹興十一年復置光化軍領光化縣又以光化軍¶
為通化軍其後逆亮叛盟復為軍縣如初(沿革/表)層樓壓¶
清漢初上便忘歸夕靄藏平野晴烟漏翠微城昬晩鴉¶
集江静野鷗飛何日賦招隱行吟傍釣磯(李/豸)谷伯故國¶
鄼侯所封雖曰小邦實為要地(光化/守啓)¶
　　　　棗陽軍(倚郭一/)　(棗陽/)¶
<pb:KR3k0025_WYG_013-9a>¶
郡號棘陽　白水　舂陵¶
軍縣沿革本漢南陽郡蔡陽舂陵二縣東漢改舂陵為¶
章陵晉屬義陽郡後廢之置廣昌縣及廣昌郡又舂陵¶
置安昌郡元魏置南荆州西魏改昌州隋開皇廢二郡¶
仁夀改廣昌曰棗陽大業置舂陵郡唐武德廢郡改昌¶
州為唐州省唐州清覃入此貞觀省舂陵縣入焉又以¶
棗陽屬隋州本朝升棗陽軍治棗陽縣(地理沿/革表)¶
形勝紀山在城南一百五十里　霸山自随州撥𨽻棗¶
<pb:KR3k0025_WYG_013-9b>¶
陽　資山在州北　劉白河發源于白水　牡丹山在¶
縣南　白水山白河所出也有光武廟　赤眉山在縣¶
東北　甘泉山在縣東北地肥而水甘　獅子山在縣¶
南　石虎山一名東石虎山又有西石虎山　四望山¶
團石山皆在縣東北(輿地/紀勝)¶
人物漢岑彭光武功臣　岑熈尚安帝妹涅陽公主¶
魏鄧艾平蜀　唐岑文本孫峰羲(輿地/紀勝)¶
　　　荆湖南路¶
<pb:KR3k0025_WYG_013-10a>¶
　　　　潭州(倚郭二/外縣十)　(長沙/衡山)　(善化/安化)　(醴陵/)　(攸縣/)¶
　　　　　(寧湘鄉/  鄉)　(湘潭/)　(益陽/)　(瀏陽/)　(湘隂/)¶
　　　　　武安軍節度　湖南安撫司轉運司¶
郡號長沙　湘城　臨湘　湘州　武安軍¶
州沿革鶉尾之次翼軫之度長沙自有一星在軫中古¶
三苖國之地禹貢荆州之域春秋戰國屬楚秦置長沙¶
郡漢髙帝為長沙國東漢長沙郡吳分置衡陽郡晉兼¶
置湘州尋廢之宋復置湘州隋置潭州大業廢為長沙¶
<pb:KR3k0025_WYG_013-10b>¶
郡唐武德曰潭州貞觀屬江南道天寳曰長沙郡中和¶
升欽化軍節度景福改武安軍節度五代馬殷據之為¶
長沙府後入南唐李氏(地理沿/革表)¶
縣沿革長沙秦以青陽地置湘縣漢為臨湘縣東漢為¶
長沙郡治宋為國齊以後為郡治隋為潭州治改臨湘¶
縣曰長沙　善化本漢臨湘縣地本朝析置　衡山南¶
岳之地漢為湘南縣地吳析置衡陽縣及置衡陽郡晋¶
改曰衡山縣屬衡陽郡隋屬潭州神龍屬衡州石晋屬¶
<pb:KR3k0025_WYG_013-11a>¶
潭州後復屬衡州本朝改屬潭州　安化本漢益陽縣¶
地本朝析置　醴陵本漢臨湘縣地東漢置醴陵縣屬¶
長沙郡隋省入長沙縣唐武德復置　攸縣本漢長沙¶
國地東漢屬長沙郡南齊屬湘東郡陳改為攸水縣隋¶
省入湘潭後復置唐武德置雲州貞觀州廢屬衡州後¶
梁屬潭州後又屬衡州本朝來屬　湘鄉本漢湘南縣¶
之湘鄉東漢置縣屬零陵郡吳屬衡陽郡晉為郡治隋¶
省入衡陽縣屬長沙郡唐武德復置屬潭州　湘潭本¶
<pb:KR3k0025_WYG_013-11b>¶
漢湘南地為長沙國東漢屬長沙郡吳屬衡陽郡梁廢¶
湘南縣而置湘潭縣(衡陽志/云陳置)隋屬衡山郡唐元和屬潭¶
州　益陽本漢屬長沙國東漢屬長沙郡吳屬衡陽郡¶
隋屬長沙郡唐屬潭州　瀏陽本漢臨湘縣地吳置瀏¶
陽縣屬長沙郡隋廢為歸仁鎮入長沙縣唐景龍復置¶
屬潭州　湘隂春秋羅國秦羅縣屬長沙郡漢屬長沙¶
國東漢分置漢昌縣吳改漢昌曰吳昌並屬長沙郡宋¶
元徽析置湘隂縣屬湘東郡梁置羅州及岳陽郡二縣¶
<pb:KR3k0025_WYG_013-12a>¶
屬焉陳廢置州隋平陳羅縣岳州省湘隂入岳陽尋改¶
岳陽為湘隂省吳昌入羅縣唐武德省羅縣入湘隂屬¶
岳州本朝改𨽻潭州　寧鄉本漢益陽縣地吳分置新¶
陽縣屬衡陽郡晉改為新康隋省入益陽縣唐武德復¶
置新康屬潭州七年省之本朝置寧鄉縣(地理沿/革表)¶
形勝南岳衡山在縣西第三小洞天(詳見前集仙道部/及後集地理部)¶
大圍山在醴陵縣第十三小洞天　洞陽山在長沙縣¶
係第二十四小洞天　洞庭湖青草湖(詳見地/理部)嶽麓山¶
<pb:KR3k0025_WYG_013-12b>¶
在衡陽之足有書院係御書扁額　龍山犀峰皆在湘¶
鄉　鸞山鳯嶺皆在攸縣　虬淵在醴陵山中有洞穴¶
　玉潭在寧鄉有鎮　金井在長沙醴泉在醴陵　鹽¶
井在湘鄉　清風峽在岳麓寺下　明月山在醴陵¶
玉笥山在湘隂　金簡峰在南岳　小廬山在益陽¶
大溈山在寧鄉　王喬山丁仙山在安化　浮丘山在¶
益陽(輿地/紀勝)¶
人物楚屈原忠而被放投汨羅以死著離騷諸賦　漢¶
<pb:KR3k0025_WYG_013-13a>¶
古初為長沙孝子　蜀蔣琬為廣都長諸葛亮稱為社¶
稷之器　唐歐陽詢善書　皇朝朱昻與其弟協俱請¶
老時人榮之比漢二䟽　丁儁四世同處旌表門閭¶
瞿景鴻累世同居旌表門閭　徐偉有八子號徐氏八¶
龍　譚世勣以張邦昌僭位不食而死　張栻槐公之¶
子南軒先生　靖康之變譚延康以節聞寇敵之來孫¶
方武以義顯(輿地/紀勝)¶
集征鞍窮郢路歸棹入湘流兩邉楓作岸數處橘為洲¶
<pb:KR3k0025_WYG_013-13b>¶
(張九/齡)風清長沙浦霜空雲夢田(李/白)湘水回九曲衡山望¶
五峰(同/上)夜醉長沙酒曉行湘水春(杜/詩)秋曉岳増翠風髙¶
湖湧波(同/上)楚岫千峰翠湘潭一葉黄(韋/迢)長沙十里平勝¶
地猶在險(韓/詩)班竹泣舜婦青湘弔楚臣(同/上)湘淚淺深滋¶
竹色楚歌重疊怨蘭叢(李義/山)¶
本朝乾德元年削軍額端拱復武安軍乾德三年以長¶
沙縣常豐塲置縣開寶省之　紹聖四年析長沙置善¶
化縣分治郭下　乾德三年以衡州衡山縣𨽻潭州淳¶
<pb:KR3k0025_WYG_013-14a>¶
化二年還衡州四年來屬　熈寧六年分益陽湘鄉地¶
置安化縣　乾徳三年以衡州攸縣𨽻潭州　紹興三¶
年以益陽縣屬鼎州尋復故　淳化四年以岳州湘隂¶
縣𨽻潭州　太平興國二年以長沙縣玉潭鎮置寧鄉¶
縣(沿革/表)洞庭青草渺無際天柱紫盖森欲動(東/坡)繞郭白¶
雲衡岳近滿㠶明月洞庭秋(鄭/獬)寧知城東路有此梅萬¶
株近坡與逺嶺玉立同一區(南/軒)¶
　　　　衡州(倚郭一/外縣五)　(衡陽/茶陵)　(耒陽/)　(常寧/)　(安仁/)¶
<pb:KR3k0025_WYG_013-14b>¶
　　　　　(酃縣/)¶
　　　　　湖南路提刑司提舉司¶
郡號衡山　衡陽　湘東　臨蒸　鴈峰　耒陽　衡¶
湘　岣嶁¶
州沿革鶉尾之次翼軫之分禹貢荆州之域春秋戰國¶
屬楚秦屬長沙郡漢屬長沙國又分屬桂陽零陵二郡¶
東漢屬長沙零陵二郡吳置湘東郡宋為湘東郡梁置¶
衡州隋大業為衡山郡唐初為衡州屬江南道天寶為¶
<pb:KR3k0025_WYG_013-15a>¶
衡陽郡五代地入楚馬氏後入南唐(地理沿/革表)¶
縣沿革衡陽本漢長沙國酃縣及零陵郡鐘武縣東漢¶
改鐘武為重安縣吳置湘東郡及臨蒸縣晉省酃縣入¶
臨蒸縣陳析臨蒸東鄉置新城縣隋改臨蒸曰衡陽縣¶
為衡州治開皇廢新城重安入焉大業復置二縣唐武¶
德復以衡陽為臨蒸七年省重安縣開元改衡陽為州¶
治　茶陵本屬漢長沙國東漢屬長沙郡晉屬湘東郡¶
南齊屬潭州隋廢入湘潭縣屬衡州唐武德析攸縣復¶
<pb:KR3k0025_WYG_013-15b>¶
置屬雲南州貞觀州廢省茶陵縣聖厯復置石晉時地¶
入馬氏建天䇿府析屬潭州本朝改屬衡　耒陽秦初¶
置縣屬長沙漢髙帝割長沙南境立桂陽郡耒陽屬焉¶
東漢為桂陽郡治梁屬東衡州梁陳簡移縣治在鰲山¶
口隋改曰耒隂唐武德復舊治仍曰耒陽　常寧本秦¶
耒陽縣地漢屬桂陽郡吳分置新寧縣晉屬湘東郡隋¶
𨽻衡州唐開元徙宜江天寶更今名　安仁本衡山縣¶
安仁鎮地五代時後唐析宜陽熊耳兩鄉置安仁塲本¶
<pb:KR3k0025_WYG_013-16a>¶
朝置縣　酃縣本漢茶陵縣地本朝析置(地理沿/革表)¶
形勝南嶽在衡陽縣北　東巖在合江亭東　白雲峰¶
在南嶽下有龍潭　碧雲峰在州城南　雲盖峰在耒¶
陽東北　雲阜山在衡陽西舜南巡經此　吐霧峰與¶
白雲峰相連　朝日峰在屏障山下梅浦水在衡陽東¶
　桃源溪出雲陽五洞　獅子巖在耒陽西　熊耳山¶
在安仁東南(輿地/紀勝)¶
人物三國劉巴諸葛亮薦為左將軍　唐李寛中於尋¶
<pb:KR3k0025_WYG_013-16b>¶
真觀剏石鼔書院　皇朝本士正講學于石鼔(輿地/紀勝)¶
集江亭枕湘江蒸水㑹其左瞰臨眇空闊緑净不可唾(韓/詩)¶
片㠶在栁岸通郭前衡陽(杜/詩)春興不知凡幾首衡陽紙¶
價頓能髙(同/上)猿到夜深啼嶽麓鴈知春近别衡陽(杜荀/鶴)¶
迴鴈峰前鴈春迴盡却迴(元微/之)耒水波紋細湘江竹葉¶
輕(同/上)臨蒸且莫嘆炎方為報秋來鴈幾行(栁/詩)¶
本朝以茶陵縣屬衡州紹興九年升茶陵郡後復為縣¶
　乾德三年升安仁塲為縣咸平五年析衡陽衡山二¶
<pb:KR3k0025_WYG_013-17a>¶
縣地以益之　嘉定四年置酃縣於臨洣之地(沿革/表)曾¶
觀工部集中載赤沙湖(陶/弼)衡陽春暖鴈飛過兠率雨昬¶
龍戰稀　兠率一峰傍林開見寶幢鳥行髙避縣山骨¶
下連江(並同/上)¶
　　　　寶慶府(倚郭一/外縣一)　(邵陽/新化)¶
郡號邵陽　邵陵　敏州　沃陽¶
府沿革楚分於辰在已禹貢荆州之域春秋戰國屬楚¶
秦屬長沙郡漢屬長沙國及零陵郡東漢屬長沙零陵¶
<pb:KR3k0025_WYG_013-17b>¶
二郡吳孫皓分置邵陵郡屬荆州晉懹帝屬湘州義熈¶
屬荆州宋齊梁並屬邵陵國隋廢郡屬潭州唐置南梁¶
州貞觀改邵州天寳曰邵陽郡屬江南道五代地入馬¶
氏又入南唐又入周行逢本朝升府(地理沿/革表)¶
縣沿革邵陽本漢長沙國昭陵縣東漢别置昭陽縣屬零¶
陵郡吳置邵陵郡又置髙平縣屬焉晋改昭陵縣曰邵¶
陵又改昭陽曰邵陽屬邵陵郡宋并邵陵入邵陽移郡¶
治此又省髙平入焉隋廢郡屬湘州唐武德復邵陵縣¶
<pb:KR3k0025_WYG_013-18a>¶
七年省入邵陽　新化熈寧六年收復梅山置新化縣¶
(地理沿/革表)¶
形勝梅山在新化縣　杏岡在南隅　龍山介於二邑¶
之間秀峰四出　熊山黄帝所登　龍池在新化之文¶
仙山　濓泉在通道坊因周茂叔攝郡得名　甘泉在¶
倅㕔　法華臺在東山絶頂一郡之勝槩也　文竹山¶
有石床　紫極宫在城西北　青陽洞在新化　青雲¶
洞在新化熊膽山下　青山洞在新化北(輿地/紀勝)¶
<pb:KR3k0025_WYG_013-18b>¶
人物皇朝聶致堯邦人列舉孝行節義十事聞于朝旌¶
表其門　金彦號為義門金氏舉孝亷為天下第一¶
李傑洞明先生之子也帥湖南由邵陽拜松楸(輿地/紀勝)¶
本朝寳慶元年以濳藩升寶慶府神宗初置新化縣¶
(見前縣/沿革下)冬葉扶踈碧繖團溪山環郭莫窮端(冦/準)蒼芷溪¶
烟映靄山翛然城角起天端(同/上)澬水西來兼邵水龍山¶
横鶩際梅山(歐陽/識)更如何處覔桃源此地端疑小洞天¶
(胡致/堂)舊置義莊賙族黨新持使節拜松楸清湘樓晩揮¶
<pb:KR3k0025_WYG_013-19a>¶
金上明月池開衣錦遊(張舜民送李/傑帥湖南)¶
　　　　郴州(倚郭一/外縣五)　(郴縣/桂陽)　(宜章/)　(永興/)　(資興/)¶
　　　　　(桂東/)¶
郡號桂陽　靈夀　宜章　郴義　緑水　廬陽¶
州沿革翼軫之分野禹貢荆州之域春秋戰國屬楚秦¶
屬長沙郡漢髙帝置桂陽郡三國郡歸蜀後割歸吳隋¶
置郴州大業復桂陽郡唐置郴州天寶曰桂陽郡屬江¶
南道五代地入馬氏(地理沿/革表)¶
<pb:KR3k0025_WYG_013-19b>¶
縣沿革郴縣漢髙帝置桂陽郡治郴縣歴代因之隋置¶
郴州治焉　桂陽本漢郴縣地東晉分置汝城縣屬桂¶
陽郡陳改為廬陽縣及置廬陽郡隋廢郡以廬陽縣屬¶
郴州唐天寳改義昌縣後唐改郴義縣本朝更今名¶
宜章隋大業末蕭銑析郴置義章縣唐武德七年省之¶
八年復置屬郴州本朝更今名　永興本漢桂陽郡便¶
縣宋省之陳復置隋入省郴縣唐開元置安陵縣天寳¶
改髙亭縣本朝更今名　資興本漢郴縣地東漢置漢¶
<pb:KR3k0025_WYG_013-20a>¶
寧縣屬桂陽郡吳改陽安縣晉改晉寧縣隋省之後復¶
置晉興縣唐貞觀省之咸亨置資興縣屬郴州五代廢¶
為寨本朝復置　桂東本漢郴縣地本朝析桂陽置(地/理)¶
(沿革/表)¶
形勝靈夀山在郴縣有石室産鍾乳　洞靈山在桂陽¶
東有洞穴　蘇仙山在郴縣東北蘇耽學道於此　武¶
丁岡在郴縣西南仙人成武丁葬此　桂水在郴縣西¶
南合耒陽水　橘井在蘇仙宅(詳見/井類)寶雲山寶盖山在¶
<pb:KR3k0025_WYG_013-20b>¶
郴縣東　玉履石在宜章縣東　白鹿洞在蘇仙山口¶
　白豹山在永興縣西白豹水出焉　龍宫灘韓昌黎¶
有詩(詳見/灘類)螺溪水在郴縣西　萬嵗山即靈夀山千秋¶
水出焉　羣玉林在宜章縣(輿地/紀勝)¶
人物東漢胡騰坐竇武死行喪禁錮　晉谷儉舉茂才¶
不仕　唐孟琯著嶺南異物志　劉瞻唐史稱其行已終¶
始全潔　皇朝曹靖見山谷文集有曹侯善政頌(輿地/紀勝)¶
集故鄉臨桂水今復渺星河(張曲/江)飄飄桂水遊悵望蒼¶
<pb:KR3k0025_WYG_013-21a>¶
梧暮(杜/詩)郴州頗凉冷橘井尚凄清(同/上)山作劒攢江㵼鏡¶
扁舟斗轉疾於飛(韓/詩)游鱗出䧟浦唳鶴遶仙岑風起三¶
湘浪雲生萬里隂(栁/詩)地盡湘南戌山分桂北林火雲三¶
月合石路九疑深(戴叔/倫)¶
本朝太平興國元年改郴義縣為桂陽義章縣為宜章¶
　熈寧六年改髙亭縣為永興　嘉定四年平倭冦析¶
郴縣兩鄉於青要置資興縣析桂陽於土村置桂東縣¶
(沿革/表)橘井蘇仙宅茶經陸羽泉(張舜/民)郴江常自遶郴山¶
<pb:KR3k0025_WYG_013-21b>¶
為誰流下瀟湘去(秦少/游)石橋歩月公居後橘井烹茶我¶
在先(折樞/宻)郴山足竒變其水清復美(張南/軒)¶
　　　荆湖南路¶
　　　　道州(倚郭一/外縣三)　(營道/永明)　(江華/)　(寜逺/)¶
郡號春陵　九疑　江華　營道　營陽¶
州沿革楚越之分翼軫之墟禹貢荆州之域春秋戰國¶
屬楚秦屬長沙郡漢屬長沙國及零陵郡蒼梧郡東漢¶
屬零陵蒼梧郡三國初屬蜀後屬吳晋屬零陵郡穆帝¶
<pb:KR3k0025_WYG_013-22a>¶
分置營陽郡梁改永陽郡隋廢郡屬永州大業屬零陵¶
郡唐武德置營州又加南字貞觀改道州尋廢之上元¶
復置天寶曰江華郡屬江南道五代地入馬氏又入南¶
唐後周行逢又有之(地理沿/革表)¶
縣沿革營道本漢零陵郡營道縣晉置營陽郡梁永陽¶
郡隋屬永州零陵郡唐武德置州治此天寳改𢎞道縣¶
本朝復舊名　永明本漢零陵郡營浦縣晉屬營陽郡¶
南朝分置營陽縣梁改郡縣皆曰永陽隋廢郡省營浦¶
<pb:KR3k0025_WYG_013-22b>¶
入永陽屬零陵郡唐貞觀省入營道天授復永陽屬¶
道州天寶更今名　江華本漢蒼梧郡馮乘縣地吳屬¶
臨賀郡隋屬零陵郡唐武德析置江華縣屬營州貞觀¶
屬永州上元屬道州文明改雲漢縣神龍復故名　寧¶
逺本漢零陵郡泠道縣吳增置舂陵縣東晉屬營陽郡¶
梁陳屬永陽郡隋省泠道入營道而徙營道于泠道又¶
省舂陵入焉屬永州唐武德徙營道於州城乃于此地¶
置唐興縣屬營州貞觀屬道州天寶改曰延唐大厯又¶
<pb:KR3k0025_WYG_013-23a>¶
析延唐置大厯縣屬道州後梁改延唐曰延昌後唐復¶
故石晉改曰延喜本朝改今名(地理沿/革表)¶
形勝九疑山在營道縣北九山相似行者疑惑故名九¶
疑舜所葬也為第二十三小洞天　五如石在江北岸¶
左右前後及登石巔皆相似故名五如元結創五如亭¶
七勝泉在五如石間　天門山天柱山在寧逺　含暉¶
巖在營道縣又名含暉洞　陽華巖在江華縣又名陽¶
華洞　紫虛洞在寧逺又名紏巖　碧虛洞在寧逺又¶
<pb:KR3k0025_WYG_013-23b>¶
名無為洞　駕鶴峰在州學三元亭之前　驚兎山在¶
城東(輿地/紀勝)¶
人物唐何堅韓文公有序送之　李季秀代宗時處士¶
皇朝周堯卿稱篤行君子　周輔成濓溪之父也　周¶
敦頥字茂叔號濓溪先生著太極圖通書黄太史稱其¶
胸中灑落有光風霽月氣象二程事之皆為大儒(輿地/紀勝)¶
集九疑山深幾千里峰谷崎嶇人不到山中舊有姥仙¶
家十里飛泉遶丹竈(元/結)零陵郡北湘水東浯溪形勝潘¶
<pb:KR3k0025_WYG_013-24a>¶
洞中(同/上)零桂佳山水(吕/温)吾聞九疑好夙志今欲伸(韓/詩)九¶
疑深路遶山回木落天晴猿正哀(戴叔/倫)江華勝事接湘¶
濵千里湖山入興新(錢/起)¶
本朝建隆三年復以𢎞道縣為營道　乾德三年改延¶
喜縣曰寧逺省大厯縣入焉熙寧五年省永明縣為鎮¶
入營道元祐二年復置(沿革/表)定王此地元卑濕義帝江¶
山最上游(陶/弼)雲斷蒼梧竟不歸江邉古廟鎻朱扉山川¶
不為興亡改風月應憐感慨非(陸放/翁)¶
<pb:KR3k0025_WYG_013-24b>¶
　　　　永州(倚郭一/外縣二)　(零陵/東安)　(祁陽/)¶
郡號零陵　瀟湘　浯溪　泉陵　東安¶
州沿革翼軫之分野禹貢荆州之域春秋楚之南境戰¶
國楚地秦屬長沙郡漢屬長沙國零陵郡武帝元鼎六年¶
置三國初屬蜀後入吳隋開皇廢郡置永州後又曰零¶
陵郡唐置永州天寶曰零陵郡屬江南道五代初馬氏¶
有之(地理沿/革表)¶
縣沿革零陵本漢零陵郡之泉陵縣東漢為零陵郡治¶
<pb:KR3k0025_WYG_013-25a>¶
晉惠帝分置應陽縣隋置州改泉陵縣為零陵而省應¶
陽入焉　東安本漢泉陵縣地本朝析置　祁陽本漢¶
泉陵縣地吳分置祁陽縣又置永昌縣隋省二縣入零¶
陵郡唐武德復置祁陽屬永州貞觀初廢之四年復置¶
(地理沿/革表)¶
形勝湘水在零陵縣北其水至清兩岸石壁髙者不啻¶
千丈　瀟水在零陵縣南三十步至道州境合湘水　黄¶
溪在州北九十里栁文有記　丹岸在州南百里石色¶
<pb:KR3k0025_WYG_013-25b>¶
如丹　愚溪在州西一里栁子厚名之　賢水在州南¶
秦時賢士周正實居之　西山在零陵西　東丘在龍¶
興寺　鈷鉧潭在州西五里　楊栁源在縣北　白鶴¶
山在祁陽　黄龍嶺在州北(輿地/紀勝)¶
人物漢鄭産為白土嗇夫勸百姓勿殺子代出口錢因¶
更名白土為更生鄉　三國蔣琬為蜀丞相　黄盖赤¶
璧之役建䇿火攻　唐史青上書自薦五歩成詩　唐¶
傑號唐孝子　皇朝路振試巵言日出賦　陳亨伯靖¶
<pb:KR3k0025_WYG_013-26a>¶
康死虜中蔣緯楊誠齋為作傳(輿地/紀勝)¶
集瀟湘水國旁黿鼉(杜/詩)湘水永州路水碧山崒兀古木¶
暗魚潭隂雲起龍窟(李/詩)朝陽嵓下湘水深朝陽洞口寒¶
泉清(元/結)日晴瀟湘渚雲斷岣嶁岑(栁/詩)欵乃一聲湘水緑¶
(同/上)殘臈泛舟何處好最多吟興是瀟湘(杜荀/鶴)¶
本朝雍熈元年以零陵縣之東安塲置縣(沿革/表)牕外秋¶
聲湘瑟怨檻前行色楚㠶飛(劉/能)零陵郡北雲㠶落信美¶
臺前江月明(李當/遇)二江明月九峰雲雲月堂中希静人¶
<pb:KR3k0025_WYG_013-26b>¶
芙蕖池淺蛙迎雨鈷鉧潭空馬送春(陶/弼)青玻瓈盆挿千¶
峰湘江山青無古今何處拭目窮表裏太平飛閣暫登¶
臨朝陽不聞皂盖下愚溪但有古木隂(黄魯/直)湘江佳致¶
在浯溪元結雄文向此題想得後人無以繼髙名長與¶
白雲齊(陳/術)水部胸中星斗文太師筆下蛟龍字(張文/潜)魯¶
君筆端昭日月次山書法得春秋(趙不/息)地老天荒元子¶
宅烟霏霧鎖魯公碑(楊長/孺)元顔文字照浯溪神物于今¶
常護持岸邉尚有堪磨處留刻中興第二碑(同/上)¶
<pb:KR3k0025_WYG_013-27a>¶
　　　　全州(倚郭一/外縣一)　(清湘/灌陽)¶
郡號清湘　瀟湘　湘源　三湘¶
州沿革楚地翼軫之分野禹貢荆州之西境歷代地理¶
並同永州五代石晉天福置全州(地理沿/革表)¶
縣沿革清湘本漢零陵郡兆陽縣地隋省兆陽置湘源¶
縣屬零陵郡唐屬永州五代馬氏改今名後置全州治¶
此　灌陽本漢零陵郡零陵縣地吳分置觀陽隋省入¶
湘源大業蕭銑置灌陽縣屬永州唐武德省之上元復¶
<pb:KR3k0025_WYG_013-27b>¶
置石晉置州灌陽屬焉(地理沿/革表)¶
形勝湘水在其北　灕水在其南　黄華山在湘源¶
青田巖在清湘　巖净水在灌陽　凍青水玉髄泉在¶
清湘　龍川山在灌陽　龍隱巖獅子巖華嚴巖波斯¶
巖皆在清湘(輿地/紀勝)¶
人物皇朝朱孝誠母卒結庵墳域冬笋生瑞竹以盖其¶
墳其後郡守碣孝誠之墓曰朱孝子墓其子揚善又於¶
墓側為庵以守其孫浩以母多病終身不娶不飲酒食¶
<pb:KR3k0025_WYG_013-28a>¶
肉蔣舉居母喪結廬墳側芝生於拳石詔旌表門閭(輿地/紀勝)¶
集殘陽楚水畔獨弔舜時人不及廟前草至今江上春¶
(竇羣題/二妃廟)¶
本朝南北東西幾萬峰郡城如在畫屏中何人截斷湘¶
妃竹半醮秋江作釣筒(陶/弼)嶺開蠻壤斷北路下湘川緑¶
水紋如染丹楓色欲燃(同/上)湘是相分義灕為離别名(宋/成)¶
眷彼湘源之逺實惟嶺管之衡(余元/一)風生化於中區郡¶
境亘於南粤(沈現撰/璧記)¶
<pb:KR3k0025_WYG_013-28b>¶
　　　　武岡軍(倚郭一/外縣二)　(武岡/新寧)　(綏寧/)¶
郡號都梁　夫夷　武強　武攸¶
軍沿革楚地翼軫之分禹貢荆州之域歴代地理並同¶
寶慶府本朝置軍(地理沿/革表)¶
縣沿革武岡本漢零陵郡都梁縣吳屬邵陵郡晉武帝¶
分都梁置武岡縣又别置建興縣屬邵陽郡宋省武岡¶
入都梁又省建興隋省都梁入長沙郡邵陽縣後復置¶
武攸縣唐武徳改武攸曰武岡又置建興縣屬南梁州¶
<pb:KR3k0025_WYG_013-29a>¶
後屬邵州七年省建興入武岡本朝置武岡軍治焉¶
新寧本漢零陵郡夫夷縣吳屬邵陵郡隋省入長沙郡¶
邵陽縣五代地入於溪蠻本朝收復置新寧縣　綏寧¶
本溪峒地本朝置縣(地理沿/革表)¶
形勝日華山月華山在武岡之雲山　明月池深百丈¶
見底　寳方山在濟川門外有八嚴洞　金城山在武¶
岡縣界　金洞驛在綏寧縣　紫陽山有周諫議讀書¶
堂　滄浪水屈原見漁父處　投龍洞在雲山　放鶴¶
<pb:KR3k0025_WYG_013-29b>¶
坡梁崔穆於此羅得二鶴放之得玉璧一雙　芙蓉洞¶
在綏寜縣　薔薇水見類要　都梁山在縣東一百三¶
十里　武岡因漢伐五溪蠻保此岡故曰武岡左右二¶
岡對峙(輿地/紀勝)¶
人物五代鄧處訥為邵州刺史㑹節度使閔育為周岳¶
所殺處訥興兵問罪攻岳斬之　皇朝周儀為嘉祐名¶
臣(輿地/紀勝)¶
集黔山之巑巫水之磻(栁文武/岡銘)願銘武岡以慰我心(同/上)¶
<pb:KR3k0025_WYG_013-30a>¶
本朝崇寧四年以郡州疆境廣漠析武岡綏寧二縣置¶
武岡軍　熈寧七年得洞蠻徽州之地建蒔竹縣屬邵¶
州元豐六年廢之崇寜二年復置為綏寧縣屬武岡軍¶
又臨口(闕/)　亦化外琴州之地崇寧四年置臨岡縣紹¶
興省入綏寧復為寨　紹興二十五年收復晩洞徭楊¶
再興所據地置新寧縣屬武岡軍(沿革/表)控制溪洞彈壓¶
諸蠻(崇寧/敕牒)疆境闊户口繁市井稠宻商旅往還　楚際¶
南壤元㝠無所不統(並同/上)杏花洞大路﨑嶇曾見千年¶
<pb:KR3k0025_WYG_013-30b>¶
石斛奴試問金城山裏事只言仙境似蓬壺(李思/聽)杏花¶
塢接投龍洞瀑濺蒼崖鶴骨寒(同/上)黛染峰巒水染藍右¶
分湖北左湖南　前江後嶺通雲氣萬壑千林送雨聲¶
(陳簡/齊)山中八洞列天巧於此覷誰謂寶方小方是洞天¶
數(鄭汝/諸)¶
　　　　桂陽(倚郭一/外縣二)　(平陽/藍山)　(臨武/)¶
郡號平陽　藍山　南平　小桂郡¶
軍沿革楚分野於辰在已禹貢荆州之域歴代地理並¶
<pb:KR3k0025_WYG_013-31a>¶
同郴州本朝置軍(地理沿/革表)¶
縣沿革平陽本漢桂陽郡郴縣地晉置桂陽縣屬平陽¶
郡陳郡縣俱廢隋大業末蕭銑復置唐武德十年省之¶
八年復置屬郴州五代廢之本朝復置𨽻桂陽　藍山¶
本漢桂陽郡南平縣地宋省之唐咸亨復置屬郴州天¶
寳改今名本朝改屬桂陽　臨武本漢桂陽郡臨武縣¶
隋屬郴州唐如意改曰隆武神龍復舊名五代廢之本¶
朝復置屬桂陽(地理沿/革表)¶
<pb:KR3k0025_WYG_013-31b>¶
形勝藍嶺在平陽跨藍山縣界　藍山在本縣　鑑湖¶
在軍治盛夏不涸　豐湖源岀寶積山前　金粟巖在¶
臨武西北　寳山廟在軍治西　芙蓉山在城西下有¶
蒙泉　楊梅山在臨武　鹿頭山在東門　獅子巖在¶
平陽白竹岡下　襄陽山華隂山晉平山皆在藍山縣¶
(輿地/紀勝)¶
人物晉谷儉為甘卓所舉恥州少士試髙第除郎中¶
唐劉景擢第劉禹錫以詩送之　皇朝葉盖以賦魁上¶
<pb:KR3k0025_WYG_013-32a>¶
庠見者目為南瑞　黄照隣為職方郎中有讀書堂在¶
郡西二里邦人號曰職方岩(輿地/紀勝)¶
集秦雲連天海相接桂水横烟不可涉(李/白)千里楓林烟¶
雨深無朝無暮有猿吟(元微/之)¶
本朝天禧元年置桂陽監復置平陽縣治郭下紹興三¶
年升桂陽郡復置臨武縣𨽻焉　景德元年以郴州藍¶
山縣𨽻桂陽監(沿革/表)一從投迹三湘外兩度登髙五嶺¶
間(張舜/民)嶺開越嶠通交趾路轉荆門入九疑(潘正/夫)鹿頭¶
<pb:KR3k0025_WYG_013-32b>¶
屹立青疑染龍渡横飛勢欲來(杜/圭)官中逐月催租税不¶
征榖帛只征銀(侁/章)¶
　¶
　¶
　¶
　¶
　¶
　記纂淵海卷十三¶
