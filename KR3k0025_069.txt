# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:34.813304
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷六十九
<pb:KR3k0025_WYG_069-1a>¶
欽定四庫全書¶
　記纂淵海卷六十九　　　宋　潘自牧　撰¶
　　叙述部¶
　　　自揆¶
經陳力就列不能者止(論/語)¶
子欵啓寡聞　吾在天地間猶小石小木之在大山也¶
(莊/子)顛毛種種懼不任君之事以為司敗憂也(子華/子)孤陋¶
寡聞愚昧多蔽(荀子/序)¶
<pb:KR3k0025_WYG_069-1b>¶
史懼不能任其先人之禄(左昭/七年)伍尚曰吾知不逮(昭二/十年)¶
燭之武曰臣之壯也猶不如人今老矣無能為也(左僖/三十)¶
(年/)知伯曰余羸老也可重任乎(左襄十年/互見晩境)子魚曰展四¶
體以率舊猶懼不給而煩刑書若又共二徼大罪也(左/定)¶
(四/年)時見㣲意有所禆補譬嘒星之繼朝陽飛塵之集華¶
嶽(史記/序)罷駑之質無汗馬之勞(西漢公/孫𢎞傳)碌碌未有竒節¶
(蕭何傳互/見闒茸門)無橫草之功(終軍/傳)無尺寸之效(孔光/傳)無伐閲¶
功勞(車千秋傳師古曰伐/積功也閲經歴也)糞土愚臣忘生觸死(東方/朔傳)么¶
<pb:KR3k0025_WYG_069-2a>¶
麽不及數子(王命/論)𤨏才(晁錯/傳)薄技(司馬/遷傳)楶梲之材不荷¶
棟梁之任(王命/論)標末之功一言之勞(王莽/傳)綿力薄才(嚴/助)¶
(傳/)犬馬齒臷(與耋字同/孔光傳)班超曰無鈆刀一割之用(本/傳)食¶
大官居御府乆汚玉堂之署亡以自效(李尋/傳)小醜(東漢/黄香)¶
(傳/)無分可採(鄧隲/傳)螢爝末光(唐岑文/本傳)命輕雀䑕(三國虞/翻傳)¶
人㣲地寒不當極總重任(通鑑梁/均王紀)¶
傳記代匠指南取誚博識(陸徳明經/典釋文序)蚉力何能負太山¶
牛涔不足增滄海(狄梁公/家傳)¶
<pb:KR3k0025_WYG_069-2b>¶
集牛馬走(司馬子長書注言已為太史/公掌牛馬之僕自謙之辭也)内愧齊竽外羞¶
魯服(梁任孝/恭啟)蟻垤敢侔於嵩華(陳琳答東/阿王牋)懼蒙塵於叩¶
缶顧取笑乎鳴玉(陸士衡/文賦)四逹雖平直蹇歩媿無良(謝/宣)¶
(逺張子/房詩)在木闕不材之資處雁乏善鳴之分　顧此腹¶
背羽愧彼排空翮(盧子/諒)以犬羊之質服虎豹之文(吳質/書)¶
但恨功名薄竹帛無所宣(長歌/行)䇿蹇長途終慙一日之¶
致懸縷層臺難任千鈞之重固知才弱不可自强力㣲¶
難以企及智小謀大恐貽折足之憂任重才輕懼有絶¶
<pb:KR3k0025_WYG_069-3a>¶
臏之悔既慮鑠金固陳匪石(魏温子昇/為人讓表)予非荆山璞謬¶
登和氏塲羊質服虎皮燕翼假鳯翔(&KR0037;道彦/雜詩)顧我蓬屋¶
姿謬通金閨籍　謬知終&KR0030;虎㣲分是醯雞(杜/詩)著書毎¶
成於廢疾進徳且乏其馨香(栁/唘)踈愚空薄(文/選)方托麋鹿¶
羣敢同騏驥槽(栁/詩)學不能探奥義窮章句為腐爛之儒¶
雖或寘力於文學勤勤懇懇於嵗時然而未能極聖人¶
之規矩恢作者之聞見勞費翰墨徒爾拖逢掖曳大帶¶
㳺於朋齒且有愧色况無能乎　恇怯淟涊下才末技¶
<pb:KR3k0025_WYG_069-3b>¶
　操斧於班郢之門斯强顔耳(栁/文)沈骸糞土甘心朽㓕¶
　顧揣涯分實靦心顔(陳子/昻)劔非萬人敵文竊四海聲¶
(李太/白集)力薄志劣無異能解(栁宗元答/許孟容書)投閒置散乃分之¶
宜　月費俸錢嵗糜廩粟　文才不如人行又無町畦¶
問之朝廷事類不知東西况於經籍深豈究端與倪君¶
恩太山重不見酬稗稊所職事無多又不自提撕明庭¶
集孔鸞曷取於鳬鷖樹以松與栢不宜問蒿藜(韓/集)有志¶
慙彫朽無庸類散樗　散才易朽蟠木難容　墻面難¶
<pb:KR3k0025_WYG_069-4a>¶
用灰心易然　病抱支離材均擁腫　少好讀書無謝¶
髙鳯老不暁事有類揚雄　抱山雞而息恧顧遼水以¶
多慙(駱賓/王)顧我散才同培塿(元㣲/之集)乏齊魯報政之能¶
毎慙效薄常懼食浮　蚊力自知㣲　不才甘朽質尚¶
卧豈泥蟠(劉賔/客)自惟蓬艾影叨名蘭桂芬(王無/功)豹皮製¶
袖方累羔裘狗尾續貂貴彰蟬冕(李義/山文)徳薄蟬翼命輕¶
鴻毛(郭子/儀表)䇿蹇勵駑　叢冗秃屑　愧無運斤之妙徒¶
有傷手之責(文/粹)自笑疎慵似麋鹿也教臺上費黄金(羅/隠)¶
<pb:KR3k0025_WYG_069-4b>¶
(集/)越禄躐等(杜牧/之)下走之才不足以汚辱重地(皮日/休文)自¶
憐非劍氣空向斗牛星(錢起/詩)¶
本朝楚肆固知難眩玉丘門安敢輒論詩(歐公/集)山林本¶
我性章服偶包裹　寵兼憂而並至恩與責以俱深以¶
聖主而責愚臣方懐愧惕假小人而乗大器豈不隮顛¶
　渇如偃䑕之飲河喘若吳牛之見月　舉足則蹈禍¶
之機以身為斂怨之府　寵榮既過小器盈而必顛筋¶
力已疲飛鳥倦而思止　昔而少健黔驢之伎已殫今¶
<pb:KR3k0025_WYG_069-5a>¶
也病衰駑馬之疲難强　貪榮同衛鶴取笑類黔驢(歐/公)¶
(集/)蓼蟲事業無餘習芻狗文章不更陳　蠡智窮於測¶
海　苦窳賤質卷曲散材(臨川/集)病馬已無千里志　但¶
恐跛䍧隨赤驥青雲飛歩不容攀　寛如定逺之言平¶
平無取拙比道州之政下下宜然　名過其實食浮於¶
人　雖叨過實之名卒無堪用之器　蓋散才不任於¶
斧斤而病馬空糜於芻束　溝中不願於青黄爨下無¶
心於宫徴(東坡/集)地資淺薄積薪有後來之譏徳業空虛¶
<pb:KR3k0025_WYG_069-5b>¶
在梁有不稱之誚㤗壇之樽何取溝中之斷清廟之¶
瑟誤收竈下之焦狙猿無事於冠裳爰居不樂於鐘鼓¶
　病窳不中於規模固陋難逃於氷鑑　六六年華屬¶
老夫　朽株難刻畫枯葉任彫零(欒城/集)血指汗顔終縮¶
手(陳後/山文)¶
　　　不自揣度¶
子教玉人彫琢玉　人之患在好為人師(孟/子)日月出矣¶
而爝火不息其於光也不亦難乎時雨降矣而猶浸灌¶
<pb:KR3k0025_WYG_069-6a>¶
其於澤也不亦勞乎(互見勢/力不敵)西施病心而矉其里之醜¶
人見而美之歸亦捧心而矉彼知美矉而不知矉之所¶
以美(荘/子)學曾未如肬贅則具然欲為人師(荀/子)東里閭空¶
腹而好自賢(孔叢/子)龜三千嵗蜉蝤不過三日以蜉蝤而¶
為龜憂養生之具人必笑之(淮南/子)嫫母自窺於井以為¶
媚於西施桀紂自窺於世以為賢於堯舜(闞/子)羣蟻觀鼇¶
隠如岳蟻曰彼之冠山何異我之戴粒逍遙封壤之顛¶
伏乎窟穴也(符/子)¶
<pb:KR3k0025_WYG_069-6b>¶
史無大功而求大禄(國/語)持布鼓過雷門(西漢王/尊𫝊)居累卵¶
之危而圖㤗山之安為朝露之行而思傳代之功(東漢/王符)¶
(傳/)無毛髪之勞而欲求丘山之用(東漢張奐𫝊/互見求多)侯思止¶
求為御史太后曰卿不識字豈堪御史對曰獬豸何嘗¶
識字但能觸邪太后恱即以為朝散大夫侍御史(通鑑/唐武)¶
(后/紀)李輔國求為宰相上曰以卿之功何官不可為其如¶
朝望未允何(唐代/宗紀)¶
傳記魏收云我視沈約正如奴耳此所謂飾嫫母而誇¶
<pb:KR3k0025_WYG_069-7a>¶
西施持魚目而笑明月也　有類效嚬彌益其醜(史/通)¶
集嫫母姣而自好(楚辭醜嫗/自飾也)家家自以為稷契(揚雄/解嘲)人¶
人自謂握靈蛇之珠家家自謂抱荆山之玉　孔璋不¶
嫺於辭賦而自謂能與司馬長卿同風(曹子/建書)蚊淚與天¶
地齊流蜉蝤與大椿齒年(郭/璞)瓴甋誇璵璠魚目笑明月¶
(張景陽/雜詩)顧惟螻蟻輩但自求其穴胡為慕大鯨輒擬偃¶
溟渤　不謂矜餘力還來謁大巫(杜/詩)持郤克之質入邯¶
郸之墟奏曹鄶之音歴莖英之肆(陳叔達答/王續書)盗跖自方¶
<pb:KR3k0025_WYG_069-7b>¶
於仲尼(張渭虞/帝碑銘)夫鯤之為魚也潛碧海泳滄流沈鰓於¶
渤海之中掉尾乎風濤之下而濠魚井鮒自以為可得¶
而齊焉鵬之為鳥也刷毛羽恣飲啄戢翼於天池之間¶
宛頸乎江海之畔而雙鳬乗鴈自以為可得而䙝焉(駱/賓)¶
(王/)猶螢燐增輝太陽(唐邢璹/畧例序)斗水㵼大海(孟東/野)昨夜新¶
生黄雀兒飛來直上紫藤枝擺頭撼腦花園裏將為春¶
光總屬伊(白侍/郎)猶張蹭蹬之鱗更舉螳螂之臂(唐文/粹)裹¶
燕石而履𤣥圃帶魚目而㳺漲海祗取誚耳(栁/文)臨江之¶
<pb:KR3k0025_WYG_069-8a>¶
人得麋畜之日抱就犬習示之與之戯積乆益狎麋忘¶
己之麋也出門外見犬與為戯外犬共殺之麋至死不¶
悟(栁文臨/江之麋)¶
本朝螳螂當轍恃長臂熠燿宵行矜照火　譬如學捧¶
心初不悟已醜(山/谷)無異於鼓井淖而議東海坐蚊睫而¶
笑九萬之圖南也(江民表心説/互見妄議)¶
　　　自嘆¶
經我入自外室人交徧讁我已焉哉天實為之謂之何¶
<pb:KR3k0025_WYG_069-8b>¶
哉　知我者謂我心憂不知我者謂我何求(互見/感嘆)我生¶
之初尚無為我生之後逢此百罹　憂心悄悄慍于羣¶
小覯閔既多受侮不少　自貽伊慼　父母生我胡寧¶
忍予　知我如此不如無生　天之生我我辰安在¶
悠悠蒼天曷其有極(詩/)¶
子知我者其惟春秋乎罪我者其惟春秋乎(孟/子)忘乎故¶
吾(莊/子)¶
史舉世皆濁而我獨清舉世皆醉而我獨醒是以見放¶
<pb:KR3k0025_WYG_069-9a>¶
(史屈/原傳)孔子既不得用於衛至河聞竇鳴犢舜華之死也¶
臨河而嘆曰美哉水洋洋乎丘之不濟此命也夫(史孔/子世)¶
(家/)劉備曰平常身不離鞍髀肉皆消今不復騎髀裏肉¶
生日月如流老將至矣而功業不建是以悲耳(通鑑漢/獻紀)¶
犬馬之誠不能動人把人之誠不能通天(通鑑漢/明紀)管輅¶
嘆曰天與我以才不與我年夀(魏/志)王羲之曰宇宙雖廣¶
自容何所(通鑑/晋紀)尾長翼短不能飛　四海雖廣寧有容¶
足之地(通鑑晉/成紀)嵇康將刑顧視日影索琴弹之曰廣陵¶
<pb:KR3k0025_WYG_069-9b>¶
散於今絶矣(晋書/本傳)陸機臨受誅嘆曰華亭鶴唳豈可聞¶
乎(晉書/本傳)自傷年紀摧頽功名不立(通鑑梁/髙祖)魏元忠曰我¶
薄命譬如墜驢足絓於鐙為所曳矣(通鑑唐/武后紀)天地為籠¶
去將安所(唐武/后贊)¶
傳記孔子過谷中見蘭獨茂嘆曰蘭當為王者香今乃¶
獨茂與草為伍乃止車援琴鼓之自傷不逢時托辭於¶
香蘭云(琴/操)¶
集青春背我堂堂去白髪欺人故故生(唐/詩)長吟永欷(楚/辭)¶
<pb:KR3k0025_WYG_069-10a>¶
五薦不入朝一麾乃出守(南史顔/延之詩)罕有知音者空勞流¶
水聲(江總/詩)牽世嬰時網(陸士衡/與士龍)榮與壯俱去賤與老相¶
尋(張季鷹/雜詩)萬族各有托孤雲獨無依(陶淵/明詩)年行已長所¶
懐萬端時有所慮至通夜不瞑志意何時復類昔日已¶
成老翁但未白頭耳(魏文帝/吳質書)風雲落人後嵗月度人前¶
(齊顔/延之)班匠不我顧牙曠不我録焉得成琴瑟何由揚妙¶
曲(選司馬紹贈山濤/互入不遇及怨望)萬事已黄髪殘生隨白鷗　聖朝¶
無棄物老病已成翁多少殘生事飄零似轉蓬　顧惟¶
<pb:KR3k0025_WYG_069-10b>¶
螻蟻輩但自求其穴胡為慕大鯨輒擬偃溟渤以兹悟¶
生理獨耻事干謁　乗黄已去矣凡馬徒區區　勲業¶
頻看鏡行藏獨倚樓　識字用心苦　白頭趍幕府¶
窮途愧知已暮齒借前籌　白首壯心違　失學從兒¶
懶長貧任婦愁　吾徒日飄泊世事各艱難　苦被微¶
官縛低頭愧野人　窮途反遭俗眼白　紈絝不餓死¶
儒冠多誤身　殘杯與冷炙到處潛悲辛　長卿多病¶
乆子夏索居貧　形容勞宇宙　奔走空皮骨　一生¶
<pb:KR3k0025_WYG_069-11a>¶
襟抱向誰開　昭代將垂白途窮乃叫閽　尚為諸侯¶
客獨屈州縣中　致身傷短翮驤首顧疲駑　本賣文¶
為活翻令室倒懸(杜/詩)進不能矯翰龍雲退不能棲神豹¶
霧　昔年離别還同塞北之鳬今日歸來即似遼東之¶
鶴　生涯無嵗月岐路有風塵　萬里煙波舉目有江¶
山之恨百齡心事勞生無晷刻之懽　畫地終難入書¶
空自不安　進不能言社稷之務立事嚢中退不能掃¶
丞相之門買名天下風塵摧白首嵗月損紅顔(駱賔/王集)世¶
<pb:KR3k0025_WYG_069-11b>¶
家黄葉散鄉路白雲重(皇甫/湜)如何同枝葉各自有枯榮¶
　壯夫或未達十歩九太行　秋蓬已種種所為覺無¶
成(李太/白集)吾自今年來蒼蒼者或化而為白矣動搖者或¶
脱而落矣毛血日益衰志氣日益㣲㡬何不從汝而死¶
也死而有知其㡬何離其無知悲不㡬時而不悲者無¶
窮期矣汝之子始一嵗吾之子始五嵗少而强者不可¶
保如此孩提者又可兾其成立耶　太學四年朝虀暮¶
鹽　汨東西與南北恒十年以不居辱飽食其有數况¶
<pb:KR3k0025_WYG_069-12a>¶
䇿名於薦書時所好之為賢庸有謂余之非愚　時命¶
雖乖心轉壯技能虛富家逾窘　今者無端讀書史智¶
慧總是勞精神畫蛇着足無處用兩鬢雪白趍埃塵¶
身將老寂寥志欲少閒暇　名聲荷朋友援引乏姻婭¶
　疾添兒女戀老喪丈夫勇　少年真可喜老大百無¶
益　自嘆虞翻骨相屯　頭童齒豁竟死何禆　進寸¶
退尺卒無所成　學成而道益窮年老而身益困　利¶
居衆後責在人先　切自悲辛生天下無事時承先人¶
<pb:KR3k0025_WYG_069-12b>¶
之遺業不識干戈耒耜攻守耕穫之勤讀書著文自七¶
嵗至今凡二十二年其行已不敢愧於其道其閒居思¶
念前古當今之故亦僅志其一二大者焉選舉於有司¶
與百千人偕進偕退曾不得䇿名於薦書齒下士於朝¶
以仰望天子之光明今是鳥也惟以羽毛之異非有道¶
徳智謀承顧問贊教化者乃反蒙採擢薦進光耀如此¶
可以人而不如鳥乎(韓/文)雖家置一喙以自稱道詬益甚¶
矣(互見/暗投)少時陳力希公侯許國不復為身謀風波一跌¶
<pb:KR3k0025_WYG_069-13a>¶
逝萬里吐心瓦觧空縲囚　雄雌蓄形於木杪兮短狐¶
伺景於深淵仰矜危而俯慄兮弭日夜之拳拳(栁/文)滿鏡¶
悲華髪空山寄此身白雲家自有黄卷業長貧　劒寒¶
空有氣松老欲無心　白首銜寃欲問天　惟有貧將¶
病能令親愛疎　白日豈知心　同官嵗嵗先辭滿惟¶
有青山伴老身　窮分安藜藿衰容稱薜蘿　嘆逝翻¶
悲有此身　獨醒空取笑直道不容身得罪風霜苦全¶
生天地仁青山數行淚滄海一窮鱗牢落機心盡惟應¶
<pb:KR3k0025_WYG_069-13b>¶
鷗鳥親　生涯已逐滄浪老　斗間誰與看寃氣盆下¶
無由見太陽　不才成擁腫失計似邯郸　只縁六翮¶
不自致長似孤雲無所依　白屋漸看秋草没青雲莫¶
道故　多　嵗月蹉跎飛不進羽毛憔悴何人問遶樹¶
空隨烏鵲羣巢林只有鷦鷯願　落落惟心在(劉長/卿)雖¶
云意氣在豈免顔色低　無成心力盡未老形骸殘¶
塵土滿青袍　官曹冷似氷誰肯來同宿　身方逐萍¶
梗年欲近桑榆　時遭人指㸃數被鬼揶揄　朝逰九¶
<pb:KR3k0025_WYG_069-14a>¶
城陌肥馬輕車笑殺人暮宿五侯門殘茶冷酒愁殺人¶
拙詩在壁無人愛鳥汙苔侵文字殘　迢逓麒麟閣圖¶
功未有期區區盡素志焉用寫真為　朽株枯竹有何¶
榮　青衫未觧白髪已多　始得名於文章終得罪於¶
文章　委心泥滓絶望煙霄　跼身地逺仰首天髙¶
流年惝恍不饒我　秋冷先知是瘦人　亦知合被才¶
名折二十年來折太多　鏡裏老來無避處樽前愁至¶
有銷時　還似今朝歌酒席白頭翁入少年塲　徒勞¶
<pb:KR3k0025_WYG_069-14b>¶
州縣不致青雲　僕乗嚢輜日削月脧　一照舊圗畫¶
無復昔儀刑　勿言一莖少滿頭從此始　誰知濩落¶
心先納蕭條氣　莫言三十是年少百嵗三分已一分¶
　良時風景長虛度壮氣心情已暗消　三旬卧廢鶯¶
花月一半春消風雨天　長慶老郎惟我在　年光東¶
流水生計南枝鳥(白侍/郎)頑鈍如鎚命如紙　近來時世¶
欺前輩好染髭鬚學後生　媿無鴛鷺姿短翮空飛還¶
誰當假羽毛雲路相追攀(韋應/物)人生不如意十乃居八¶
<pb:KR3k0025_WYG_069-15a>¶
九(唐李衞公/平泉記)青雲滿眼應驕我(杜牧/之)毎行經舊處欲想¶
似前身　銅壺漏水何時歇如此相摧即老翁　何事¶
獨傷懐少年曾得意　編蒲曾苦思垂竹媿無名(劉賔/客)¶
君登青雲去余望青山歸(互見趍/向不同)常恐填溝壑何由振¶
羽儀　世途皆自媚流俗寡相知　當路誰相假知音¶
世所稀　虛擲此芳辰　不才明主棄多病故人踈(孟/浩)¶
(然/)平生心力盡於文　半雨半風三月内多愁多病百¶
年中(杜荀/鶴集)似玉兮将沉如金兮永没　𤣥鬢行為霜清¶
<pb:KR3k0025_WYG_069-15b>¶
淚泣成血(皮日/休集)鴛鴻得路争先翥松桂凌寒獨後凋歸¶
去朝端如有問玉門闗外老班超(武伯/蒼)鄰富雞長徃家¶
貧客漸稀(姚少/監)拜迎官長心欲碎鞭撻黎庶令人悲¶
一卧東山三十春豈知書劒老風塵　壮心瞻落景心¶
事感流萍(髙/適)道直去官早家貧為客多　一身仍白髪¶
萬慮止丹心　性拙難超世心孤易感恩　竹馬兒猶¶
小荆釵婦慣貧　世途行處見人事病來踈(許/渾)長貧惟¶
要健漸老不禁愁(張文/昌)文字不得力桑麻難救貧(方雄/飛)¶
<pb:KR3k0025_WYG_069-16a>¶
相看戀簮組不覺老風塵(錢/起)涸魚乆失風波勢枯草曾¶
霑雨露恩(唐文/粹)出門即有礙誰謂天地寛　譬如浸檗¶
泉流苦日已長　生前為造化剰物殁後與灰土俱委¶
此豈不為辜負日月之光景耶(孟東/野)只言聖代謀身易¶
争奈貧儒得路難　平生四方志此夜五湖心　心寒¶
已分灰無焰(羅/隠)共君前後俱從事羞見功名與别人(元/㣲)¶
(之/集)動觸樊籠倦閒消肉食難(吕和/叔)¶
本朝但應花枝日愈好惟有我老年年衰　衰鬢鑷殘¶
<pb:KR3k0025_WYG_069-16b>¶
欹雪嶺壯心降盡倒風旌(歐公/集)新花與故吾已矣　筋¶
骸徽纒束腑肺鼎鐺煎　一巢無地拙於鳩　青天白¶
日春常好緑鬢朱顔老自悲　輊軒已任人前後掲厲¶
安知世淺深　今吾即故吾　老來容易得新年　明¶
明漢月空相識　天偶人觭　識盡風波惡生涯亦可¶
哀　心腹非故時更覺日月駛(臨川集駛疏吏/切從史疾貎)無錢乞¶
與韓知客名紙生毛不為通(古今/詩話)積憂熏心驚齒髪之¶
先變抱恨刻骨傷皮肉之僅存　風流耆舊消磨盡只¶
<pb:KR3k0025_WYG_069-17a>¶
有青山對病翁　可憐老驥真老矣無人更秣天山禾¶
　天窮無所逃　年年嵗嵗何窮已花似去年人老矣¶
　聞道鴛鴻滿臺閣網羅應不到沙鷗　信我人厄非¶
天窮　我生無田食破硯邇來硯枯磨不出　寒聴不¶
知春　溝中枯木應笑人鑚灼不然誰似我　俯仰隨¶
人如桔橰　平生五千卷一字不救饑　園中草木春¶
無數只有黄楊厄閏年　生涯到處似檣烏　此身自¶
㫁天休問白髪年來漸不公　身行萬里半天下僧卧¶
<pb:KR3k0025_WYG_069-17b>¶
一庵初白頭　多才乆被天公怪闕食惟應㸑婦知¶
萬事早知皆有命十年浪走寧非癡　狂謀謬筭百不¶
遂惟有霜鬢來如期　人生識字憂患始　心如死灰¶
不復温　逺宦不知官爵好思歸苦覺嵗年長　冷官¶
無事屋廬深(東/坡)心事數莖白髪生涯一片青山(百斛/明珠)人¶
生不願才才士困奔走　壯心付與東流水　才短如¶
蠶只自纒　一官來徃似秋燕薄俸包裹如春蠶　此¶
身長似伏轅馬何日還為縱壑魚　一被簮裳裹長遭¶
<pb:KR3k0025_WYG_069-18a>¶
羅網牽　丹心變為灰　老人無力年年懶世事如花¶
種種新(欒城/集)身如病鶴翅翎短心似亂絲頭緒多(山/谷)¶
(詩/)¶
　　叙述部¶
　　　自薦¶
子今大冶鑄金金踴躍曰我且必為鏌鎁(荘/子)¶
史毛遂曰使遂早得處嚢中則頴脱而出非特其末見¶
而已(史平原/君傳)東方朔上書曰臣朔少失父母長養兄嫂¶
<pb:KR3k0025_WYG_069-18b>¶
年十三學書三冬文史足用十五學擊劍十六學詩書¶
誦二十二萬言十九學孫吳兵法戰陣之具鉦鼓之教¶
亦誦二十二萬言臣朔年二十二長九尺三寸目若懸¶
珠齒若編貝勇若孟賁捷若慶忌㢘若鮑叔信若尾生¶
若此可以為天子大臣矣(前漢東/方朔傳)猶泥之在鈞惟甄者¶
之所為猶金之在鎔唯冶者之所鑄(董仲/舒傳)先零反趙充¶
國年七十餘上問誰可將充國曰亡踰於老臣(本/傳)搦朽¶
摩鈍鈆刀皆能一斷(班固/叙傳)僕雖罷駑亦嘗側聞長者遺¶
<pb:KR3k0025_WYG_069-19a>¶
風耳(司馬/遷傳)青骹繁霜縶於籠中何以教其搏東郭於韝¶
下也白猨𤣥豹藏於&KR0905;檻何以知其接垂條於千仞也¶
　和璧之在荆山隋珠之潛重川非遇其人焉有連城¶
之價照車之名乎(晋書張/載傳)晉譙王永曰公未見知耳鈆¶
刀豈無一割(通鑑/晋紀)使受天澤餘潤雖朽枿敗腐不能生¶
殖猶足蒸出芝菌以為瑞物(唐書栁/宗元傳)衣不蓋體常寄食¶
於人切恐轉死溝壑伏惟天子哀矜之令執先臣故事¶
㧞泥塗之乆辱則臣之述作雖不足鼓吹六經至沈鬱¶
<pb:KR3k0025_WYG_069-19b>¶
頓挫隨時敏給揚雄枚臯可企及也有臣如此陛下其¶
忍棄之(唐杜/甫傳)元澹謂狄仁傑曰下之事上譬富家儲畜¶
以自資也脯腊以供滋味參术以防疾疢門下充百味¶
者多矣願以小人備一藥石可乎(唐書/本傳)¶
集羞庖人之獨割引尸祝以自助(絶交/論)髙鳥未挂於輕¶
繳淵魚未懸於鉤餌者恐釣射之術或未盡也昔賈誼¶
弱冠求試屬國請繫單于之頸而制其命終軍以妙年¶
使越欲得長纓繫其王覊致北闕切不自量志在效命¶
<pb:KR3k0025_WYG_069-20a>¶
庶立毛髪之功以報所受之恩效錐刀之用使得西屬¶
大將軍當一校之隊東屬大司馬統偏師之任必乗危¶
躡險騁舟奮驪突刄觸鋒為士卒先雖未能擒權馘亮¶
庶虜其雄率殱其醜類必效須㬰之㨗以滅終身之愧¶
雖身分蜀境首懸吳闕猶生之年也如微才不試没世¶
無聞徒榮其軀而豐其體生無益於事死無損於數虛¶
荷上位而忝重禄禽息鳥視終於白首此徒圏牢之飬¶
物非臣之所志也　兾以塵露㣲誠補益山海螢燭末¶
<pb:KR3k0025_WYG_069-20b>¶
光增輝日月(選曹植求/自試表)收孟明於三敗責曹沫於一舉¶
俾折臂臏脚之倫得自拂飾以期效命於鞭䇿之下(栁/文)¶
奮短翮於搶榆希髙標之餘拂濯鮮鱗於涓滴望鴻浪¶
之㣲沾所兾顧盻曲流剪拂増價則鈆刀起一割之用¶
跛鱉致千里之行(互見/求援)儻能分其斗水濟濡沬之枯鱗¶
惠以餘光照孀棲之寒女使得伏櫪駑蹇希騏&KR0185;而蹀¶
足竄跡翩翾排鴛鸞而刷羽　魯澤祥麟希委質於宣¶
父吳坂逸&KR0185;實長鳴於孫陽所貴在乎見知所屈伸乎¶
<pb:KR3k0025_WYG_069-21a>¶
知己(駱賔/王)在公之宇下非一日是生於匠石之園長於¶
伯樂之廐者也於是而不得知假有見者千萬人亦何¶
足云耳　籍善為詩使其心不以憂衣食亂閣下無事¶
時一致之座側使跪進其所有閣下慿几而聽之未必¶
不如聽吹竹彈絲敲金擊石也(韓/愈)夫溝中之木與犧象¶
同體追琢不至坐成枯薪朱而藍之猶足以為器茍液¶
樠曲戾不足枉斧斤願為庭燎以照嘉客(劉賔/客)幸堪調¶
鼎用願君垂採摘(王維/集)鐵衣雖正澁寳刄猶可試儻遇¶
<pb:KR3k0025_WYG_069-21b>¶
拂拭恩應知剸犀利(劉長/卿)連城之珍俟楚文而乃進髙¶
山之操待鍾期而後發(唐文/粹)¶
本朝敝車無用猶可具於勞薪棄席未忘或再施於華¶
屋(臨川/集)枯朽猶能出菌芝(東坡/詩)¶
　　　自愧¶
子薛譚學謳於秦青未窮青之技自謂盡之遂辭歸秦¶
青弗止餞於郊衢撫節悲歌聲振林木響遏行雲譚乃¶
謝求反終身不敢言歸(列/子)¶
<pb:KR3k0025_WYG_069-22a>¶
史項王曰縱江東父兄憐而王我何面目見之縱彼不¶
言籍獨不愧於心乎(史記/本紀)李廣曰吾為隴西守羗嘗反¶
誘降者八百餘人詐而同日殺之至今恨獨此耳(西漢/本𫝊)¶
負之無可言者(後漢張/歩傳)禇裒伐後趙敗還至京口聞哭¶
聲甚多以問左右對曰皆代陂死者之家也裒慙憤發¶
疾卒(晉穆/紀)王導曰吾雖不殺伯仁伯仁由我而死幽㝠¶
之中負此良友(晉書周/顗傳)狄仁傑曰婁公盛徳我為所容¶
乃知吾不逮逺矣(唐書婁/師徳傳)王叔文敗韋執誼亦自失形¶
<pb:KR3k0025_WYG_069-22b>¶
勢知禍且至雖尚為相常不自得奄奄無氣聞人行聲¶
輒皇悸失色(通鑑唐/順宗紀)¶
集愧汗如漿(駱賔王互/見陳情門)内省慙惶若墜氷谷(劉賔/客)汗赩¶
含羞耻(杜牧/之)¶
　　　自慰(附自寛解/)¶
史張儀嘗從楚相飲已而楚相亡璧門下意張儀曰儀¶
貧無行必此盗相君之璧共執張儀掠笞數百不服釋¶
之其妻曰子毋讀書㳺說安得此辱乎張儀謂其妻曰¶
<pb:KR3k0025_WYG_069-23a>¶
視吾舌尚在不其妻笑曰在也儀曰足矣(史記/本傳)東方朔¶
曰使張儀蘓秦與僕並生於今之世曾不能掌故安敢¶
望常侍郎乎(時朔已為殿中/郎史記本傳)茍有良田何憂晩嵗(北史/楊侃)¶
(傳互見/預備)韓愈才髙數黜官作進學觧以自喻(唐書/本傳)季子¶
來歸魯人喜其紓難(通鑑漢/安帝紀)上曰隋煬帝勞民築長城¶
以備突厥卒無所益朕惟置李世勣於晉陽而邉塵不¶
驚其為長城又豈不壯哉(通鑑唐/太宗紀)蘇源明曰吾不幸生¶
衰俗所不耻者識元紫芝也(唐/書)郭子儀嘗奏除州縣一¶
<pb:KR3k0025_WYG_069-23b>¶
人不報僚佐相謂曰以令公勲徳奏一屬吏而不從何¶
宰相之不知體子儀聞之謂僚佐曰自兵興以來方鎮¶
武臣多䟦扈凡有所求朝廷常委曲從之此無他乃疑¶
之也今子儀所奏事人主以為不可行而置之是不以¶
武臣相待而親厚之也諸君可賀矣又何怪焉聞者皆¶
服(通鑑唐/代宗)裴皥書一絶曰宦塗最重是文衡天與愚夫¶
立盛名三主禮闈今八十門生門下見門生(五代/史)¶
集位貶道行身窮志逸(文/選)齒落未是無心人舌有只作¶
<pb:KR3k0025_WYG_069-24a>¶
窮途哭　新歸且慰意生理焉足說　生還對童稚似¶
欲忘飢渇　大哉乾坤内吾道長悠悠　自古有覊旅¶
我何苦哀傷　眼前無俗物多病也身輕　家書抵萬¶
金　此生免荷殳　莫思身外無窮事且盡生前有限¶
盃　親朋滿天地　脱身簿尉中始與箠楚辭　憶獻¶
三賦蓬萊宫自怪一日聲輝赫(杜/詩)嵗稔貧心泰　逰人¶
莫笑白頭醉老醉花間有㡬人(劉賓/客)比者分將委棄泥¶
塗老死草野今胷中之氣勃然復有仕進之路矣　壯¶
<pb:KR3k0025_WYG_069-24b>¶
志已憐成白首餘生猶待發青春　眼中了了見鄉國¶
知有歸日眉方開(韓/愈)乍抛衫笏覺身輕(姚少/監)朝來始向¶
花前覺度却醒時一半愁(元㣲/之)我愛狷介性立為頑拙¶
身平生雖寡合今即無緇磷　昨因風發甘長徃今遇¶
陽和又小康還似逺行装束了遲回且住又何妨　我¶
是人間事了人　老耳未多聾　薺花榆莢深村裏亦¶
道春風為我來　婚嫁累輕何怕老飢寒心慣不憂貧¶
　酒引眼前興詩留身後名　自此光隂為己有從前¶
<pb:KR3k0025_WYG_069-25a>¶
日月屬官家(互見閒/適門)骨肉團欒亦可榮　己為海内有¶
名客又占世間長命人　書訊朝賢㫁知音野老多¶
世間富貴應無分身後文章合有名　擢第未為貴賀¶
親方可榮(白侍/郎詩)閒人似我世間無　老為樊上翁既不¶
自期富貴要有數百首文章顧樊川一禽魚一草木無¶
限矣庶千百年未隨此磨滅耶(杜牧/之)他人似我還應少¶
如此安貧亦荷天(杜荀/鶴)¶
本朝花與新奇如有意(臨/川)何必濯於水本無纓上塵(歐/公)¶
<pb:KR3k0025_WYG_069-25b>¶
(集/)世上升沉無限事樽前强健不貲身(欒城/集)尚有讀書¶
清浄業未容春睡敵千鍾　因病得閒殊不惡安心是¶
藥更無方　但把窮愁博長健　退伏田野自稱老臣¶
追叙始終之遭遇以詫鄉鄰之父老　如醉而醒如瘖¶
而鳴如痿而起初還故鄉初見父兄　無官一身輕有¶
子萬事足(東/坡)平生不作皺眉事天下應無切齒人(邵堯/夫詩)¶
孫奭致仕於鄆置宴語客曰白傅有言多少朱門鎻空¶
宅主人到了不曾歸今老夫歸矣喜動於色(澠水/燕談)滿院¶
<pb:KR3k0025_WYG_069-26a>¶
花開不似貧(雲溪/友議)嵗禄二千親八十世間誰有此時榮¶
(陳後/山詩)收身薄氷釋置枕泰山安(山谷/詩)¶
　　　自新¶
史欲改過自新(西漢刑/法志)洒心自新(東漢平/帝紀)洗心向善(後/漢)¶
(郭泰/傳)失旦之雞復思一鳴(三國志諸/葛瑾云)竺景秀曰若許自¶
新必呑力割腸飲灰洗胃(南史齊書/荀伯玉傳)¶
集君其務貰過我亦請改事(韓/集)¶
　　　自責¶
<pb:KR3k0025_WYG_069-26b>¶
經母氏聖善我無令人　有子七人母氏勞苦　有子¶
七人莫慰母心　静言思之躬自悼矣(詩/)¶
史宣子曰吾淺之為丈夫也(左襄十/九年)趙孟曰我實不徳¶
而以𨽻人之垣以贏諸侯是吾罪也使謝不敏(襄三十/一年)¶
晉悼夫人食輿人之城把者綘縣人年長矣與於食趙¶
孟問縣大夫則其屬也召之而謝過焉曰武不才任君¶
之大事以晉國之多虞不能用吾子使吾子辱在泥塗¶
乆矣武之罪也敢謝不敏(襄三/十年)擢賈之髪以讀賈之罪¶
<pb:KR3k0025_WYG_069-27a>¶
尚未足(史記范/睢傳)縱彼不言籍獨不愧於心乎(前漢項/籍傳)妻¶
子有過輒免冠自責(東漢仇/覧傳)罪積山河釁深莫磨(劉越/石傳)¶
寧人負我我無負人(通鑑唐/徳宗紀)¶
集灰琯屢移塵露無補(劉賔/客)¶
本朝茫如醉夣之中不知言語之出(東坡謫/黃州表)細思所以¶
得禍患者皆由名過其實造物者所不能堪與無功而¶
受千鍾者其罪均也　閉門却掃收召魂魄　方尚口¶
乃窮之時蓋擢髪莫數其罪(東坡/集)長箭挽不盡不中無¶
<pb:KR3k0025_WYG_069-27b>¶
尤弓(欒城/集)¶
　¶
　¶
　¶
　¶
　¶
　¶
　記纂淵海卷六十九¶
