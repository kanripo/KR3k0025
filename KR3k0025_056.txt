# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:34.459567
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷五十六
<pb:KR3k0025_WYG_056-1a>¶
欽定四庫全書¶
　記纂淵海卷五十六　　　宋　潘自牧　撰¶
　　論議部¶
　　　相忘形迹¶
子樂其俗安其居隣國相望雞狗之聲相聞民至老死¶
而不相往來若此之時則至治已　魚相忘乎江湖人¶
相忘乎道術(並/莊)列子乗風而歸曰噫不知風乗我耶我¶
乗風耶　海上之人有好鷗鳥者每旦之海上從鷗鳥¶
<pb:KR3k0025_WYG_056-1b>¶
遊鷗鳥之至者百數不止(並/列)田里相距雞犬相聞人至¶
老不相往來葢自足也(文中/子)¶
史陶潛絶州郡覲謁其鄉親張野及羊松齡龐遵等或¶
有酒要之共至酒坐雖不識主人亦欣然無忤酣醉便¶
反(晉本/傳)¶
傳記堯之時有老人擊壤於路曰吾日出而作日入而¶
息鑿井而飲耕田而食帝力何有于我哉(帝王/世紀)司馬徳¶
操甞造龐徳公值其渡沔上先人墓徑入其室呼徳公¶
<pb:KR3k0025_WYG_056-2a>¶
妻子皆羅拜堂下奔走供設須臾徳公還直入相就不¶
知何者是客也(蜀志龐/統傳)¶
集堯民不自知有堯但見安閑聊擊壤(元/稹)雞息鳥無疑¶
(孟浩/然)生於天地不知天地之髙厚飲於江海不知江海¶
之廣深(張説/集)但請主人空掃地自攜盃酒筦絃來(白樂/天)¶
本朝經年未通書子孰知我懶相期宇宙外無復較繁¶
簡(後/山)韓魏公喜用知名之士或不識其面既用之其人¶
亦不知所薦進也(行/狀)¶
<pb:KR3k0025_WYG_056-2b>¶
　　　徒勞無補¶
經九載績用弗成(書堯/典)作偽心勞日拙(書周/官)猶無耜而¶
耕也(記/)¶
子猶縁木而求魚也　助之長者揠苗者也非徒無益¶
而又害之(孟子互入自作不/靖及爱適為害)朱泙漫學屠龍於支離益¶
殫千金之家三年技成而無用其巧　推舟於陸勞而¶
無功(莊/)¶
史舌弊耳聾不見成功(戰國/策)係風摶影終不可得(前漢/郊祀)¶
<pb:KR3k0025_WYG_056-3a>¶
(志/)從之如摶影(西漢主/父偃傳)陸展染白髮欲以媚側室青青¶
不解乆星星行復出(宋謝靈/運傳)唇腐齒落而不知益(儒林/傳)¶
梁武窮心於釋氏簡文銳意於法門傾帑藏以給僧尼¶
殫人力以供廟塔及乎三淮沸浪五嶺騰烟假餘息於¶
熊蹯引殘魂於雀&KR1145;子孫覆亡而不暇社稷俄頃而為¶
墟報施之徴何其謬也(通鑑唐/太宗)¶
集以直鍼而為釣兮又何魚之能得(楚/辭)雖家置一喙以¶
自稱道詬益甚耳(栁/文)徧啄鄧林求一虫虫孔未穿長觜¶
<pb:KR3k0025_WYG_056-3b>¶
秃(元稹/集)掬玉移山望山盡投石填海望海滿持索捕風¶
幾時得将刀刮水幾時斷(韋應/物)家藏今古帖墨色照箱¶
筥饑來據空牀一字不堪煑(東/坡)雖家置一喙以自解市¶
列千金以購人人必不信謗亦不止(東坡上/皇帝書)短綆徒施¶
巧終然莫汲深(后山/詩)炊沙作糜終不飽(山谷/詩)入海筭沙¶
徒自困(永嘉證/道歌)¶
　　　不勞餘力¶
經如取如攜(詩/)¶
<pb:KR3k0025_WYG_056-4a>¶
子西戎錕鋙之劔用之切玉如切泥焉(列湯/問)庖丁解牛¶
奏刀騞然莫不中音(莊養/生主)薄氷當白日藂毛遇猛火(魏/子)¶
史張耳陳餘杖馬箠下趙數十城酈生伏軾下齊七十¶
餘城(史/)以鴻毛燎于鑪灰之上(荆軻/傳)舉秦如鴻毛取楚¶
若拾遺(前/漢)腐肉之齒利劍也(枚乗/傳)猶以強弩射且潰之癰¶
(韓安/國傳)取青紫如拾地芥(夏侯/勝傳)譬之蚊蝱之螫敺之而已¶
(嚴尤/傳)摧枯朽者易為力(西/漢)易于太山破雞子輕如四馬¶
載鴻毛(思王/傳)摧強易于折枯消堅易于湯雪(皇甫/嵩傳)若舉¶
<pb:KR3k0025_WYG_056-4b>¶
炎火以焚飛蓬覆滄海而注熛炭(劉表/傳)無異迅風之振¶
秋葉(通/鑑)排山壓卵以湯沃雪(列女/傳)杜預曰兵威已振譬¶
如破竹數節之後迎刃而解(晉/書)以大吞小猶豺狼之食¶
豚也(晉/紀)譬如以駒犢鬬虎狼也何懼之有(晉/書)隋帝曰取¶
爾如籠内雞雛耳(陳/紀)¶
傳記決江河而灌熒火磨蕭斧而伐朝菌(說/苑)以千鈞之¶
弩射潰癰　墮千鈞之重集于鳥卵之上必無幸矣¶
馳韓盧而逐蹇兔也(戰國/策)¶
<pb:KR3k0025_WYG_056-5a>¶
集若縱火于秋蓬　執棠谿以荆蓬　秉干將以割肉¶
(並楚/辭)順風而縱烈火曬白日而掃朝雲也(曹植/論)若駭鯨¶
之決細網奔兕之觸魯縞未足以喻其易(陳孔/璋)落葉俟¶
微風以隕而風之力盖寡(陸士衡豪/士賦序)猶烈火之燔秋蓬¶
衝飈之掃落葉也(庾鬭若/石虎文)譬猶迴太陽以消湛露運滄¶
海以灌燎火(庾亮/表)顛木之餘枿痤疽之遺種斧斨欲加¶
而先折鍼石未攻而自潰(白傅/集)因雲灑潤則芳澤易流¶
乗風載響則音徽自逺(陸機演/連珠)霜風冽冽摧朝菌　連¶
<pb:KR3k0025_WYG_056-5b>¶
年收科第若摘頷底髭(韓/文)衆輕鬬蟻勇劣怒蛙纎縞當¶
強弩之初孤豚僨肥牛之下事同拾芥力易摧枯杪忽¶
蜂腰虛見辱于齊斧(闕/)梯䑕首濫欲寄于旄頭(栁/表)餘力¶
一揮應手糜碎(栁/文)洪鑪熾炭燎一毛大鼎煩湯沃殘雪¶
(韋應/物)以赤刀效小割(皇甫/堤)如利刃之破朽索(唐文/粹)¶
　　　勢不可恃¶
史四嶽三塗太室荆山終南九州之險也是不一姓冀¶
之北土馬之所生無興國焉恃險與馬不可以為固也¶
<pb:KR3k0025_WYG_056-6a>¶
從古而然是以先王務修徳音以享神人不聞其務險¶
與馬也(左昭/四年)夫郤昭子其富半公室其家半三軍恃其¶
富寵以泰于國其身尸于朝其宗滅于絳不然夫八郤¶
五大夫三卿其寵大矣一朝而滅莫之哀也唯無徳也¶
(國/語)穰侯昭王親舅也秦所以東益地稱帝穰侯之功也¶
穰侯貴極富溢一夫開説身折勢奪況于羇旅之臣也(史/)¶
夏桀殷紂手搏豺狼足追四馬勇非微也權非輕也秦¶
二世力非弱也勢非寡也其威盡勢極閭巷之人為敵¶
<pb:KR3k0025_WYG_056-6b>¶
國(律/書)旦握權則為卿相夕失勢則為匹夫(揚雄/傳)屈丐蒸¶
土築城而朕滅之豈在城也(出通/鑑)王晞曰人主恩私何¶
由可保萬一披猖求退無地(通/鑑)¶
傳記鴻鵠沖天豈不髙哉矰繳尚得而加之虎豹為猛¶
人尚食其肉席其皮(說苑/正諫)魏武侯浮西河而下中流謂¶
吳起曰美哉山河之固此魏之寳也對曰在徳不在險¶
昔三苗氏左洞庭而右彭蠡徳義不脩而禹滅之夏桀¶
之居左河濟而右太華伊闕在南羊膓在北脩政不仁¶
<pb:KR3k0025_WYG_056-7a>¶
而湯放之殷紂之國左孟門而右太行常山在其北大¶
河經其南脩政不徳而武王伐之由此觀之在徳不在¶
險若君不脩徳船中之人盡敵國也武侯曰善(說/苑)晉有¶
河華九阿而奪於六卿齊有太山巨海而脅於田常(桓/寛)¶
(鹽鐵/論)¶
集隆隆者絶炎炎者滅(選解/嘲)洞庭雖峻負之者北(魏都/賦)¶
不見三公後寒饑出無驢(韓/文)作書報鯨鯢勿恃風濤勢¶
濤落歸泥沙翻遭螻蟻噬(李太白互/入儆戒)日近恩雖重雲髙¶
<pb:KR3k0025_WYG_056-7b>¶
勢却孤翻身落霄漢失脚倒泥塗(白侍/郎)榮難乆藉(唐文/粹)¶
剪袖㤙雖重殘桃愛不終(劉遵/詩)¶
　　　明不可恃¶
子豈惟形骸有聾盲哉夫知亦有之(莊/)¶
史智者千慮必有一失(西漢韓/信傳)¶
集智有所不明數有所不逮神有所不通(楚/辭)智亦有盲¶
聾(劉賔/客)¶
　　　衆不可犯¶
<pb:KR3k0025_WYG_056-8a>¶
史衆怒難犯(左襄/十年)犯衆興禍(左襄/十年)衆怒如水火焉不可¶
為謀(左昭十/三年)衆之所為不可奸也(並/左)灌夫罵坐(西漢/本傳)衆¶
之所怒在於不平(通/鑑)¶
　　　人生罔測¶
史方其鼓刀屠狗賣繒之時豈自知附驥之尾徳流子¶
孫哉(灌嬰/傳)司馬喜髕脚於宋卒相中山范雎摺脅折齒¶
於魏卒為應侯百里奚乞食於魯繆公委之以政甯戚¶
飯牛車下齊桓公任之以國(鄒陽/傳)劉敬脱輓輅而建金¶
<pb:KR3k0025_WYG_056-8b>¶
城之安叔孫通舎枹鼔而立一王之儀身名俱榮(漢本/贊)¶
卜式拔於芻牧𢎞羊擢於賈豎衛青奮於奴僕日磾出¶
於降虜(公孫/𢎞傳)司馬相如成都人家徒四壁立後數嵗為¶
中郎至蜀太守以下郊迎縣令負弩矢先驅蜀人以為¶
寵(西漢/本傳)信惟餓隷布實黥徒越以狗盜芮尹江湖(西漢/叙傳)鄭¶
詹縛於晉終亦無死鍾儀南音卒獲返國叔向囚虜自¶
期必免范座騎危以生易死蒯通據鼎耳為齊上客張¶
蒼韓信伏斧鍎終取將相鄒陽獄中以書自活賈生斥¶
<pb:KR3k0025_WYG_056-9a>¶
逐復召宣室倪寛擯死後至御史大夫董仲舒劉向下¶
獄當誅為漢儒宗(栁宗/元傳)¶
集緑驥垂耳於林下鴻雀戢翼於汙池&KR0034;之者固以為¶
園囿之凡鳥外廏之下乗也及整闌筋揮勁翮陵厲清¶
浮顧盻千里豈可謂其借翰於晨風假足於六駁哉(陳/孔)¶
(璋/書)朝為讐虜夕為上將(陳孔璋/檄文)安國免徒起紆青組張¶
敞亡命坐致朱軒(陸士/衡)不見公與相起身自犁鋤(韓/文)李¶
斯逐焉而為上卿鄒陽囚焉而為上客(劉賔/客)¶
<pb:KR3k0025_WYG_056-9b>¶
本朝士方窮時困阨閭里庸人孺子皆得易而侮之若¶
季子不禮於其嫂買臣見棄於其妻一旦髙車駟馬旗¶
旄導前騎卒擁後夾道之人相與駢肩累迹瞻望咨嗟¶
而所謂庸夫愚婦者奔走駭汗羞愧俯伏以悔罪於車¶
塵馬足之間者此一介之士得志當時而意氣之盛昔¶
人比之衣錦之榮者也(歐公畫/錦堂記)趙廣漢河間之郡吏也¶
尹翁歸河東之獄吏也張敞大守之卒吏也王尊涿郡¶
之吏左也出之為將入之為相(老/蘇)¶
<pb:KR3k0025_WYG_056-10a>¶
　　　世路嶮巇¶
集荆棘聚而成林(楚/辭)世路嶮𡾟太行孟門豈云嶃絶(劉/孝)¶
(標/)世議迫阨不容其髙　雲海方蕩潏孤鱗安得寧(並/陳)¶
(子/昻)世路如秋風相逢盡蕭索　世路有屈曲(李太/白)世梗¶
悲路澁(杜/詩)世路知交薄　時危人事急風逆羽毛傷¶
浮生有蕩汨吾道正羈束人衆難容身石壁滑側足雲雷¶
屯不已艱險路更跼普天無川梁欲濟願水縮舉頭向¶
蒼天安得騎鴻鵠(同/上)盈盈一尺水浩浩千丈波(白樂/天)時¶
<pb:KR3k0025_WYG_056-10b>¶
情變寒暑世利等錙銖　若比世路難猶自平於掌(樂/天)¶
(初入太/行詩)世塗昏險擬步如漆(栁/文)世路山河險君門煙霧¶
深(劉賔/客)官途似風水(白/傅)可憐百鳥紛縱横雖有深林何¶
處宿(韋應/物)人心雖自硬世路終難抝(韓/)¶
本朝線路不容足(東/坡)要路風波無限惡(欒/城)平地生﨑嶇¶
(山/谷)¶
　　　人心難託¶
子喜則交頸相靡怒則分背相踶(大計反/莊子)孔子曰人心¶
<pb:KR3k0025_WYG_056-11a>¶
險於山川難於知天天亦有春秋冬夏旦暮之期人有¶
厚貌深情(莊/子)使信士分財不如探籌使㢘士守財不如¶
閉户(文中/子)¶
史史佚曰非我族類其心必異　子晳曰我好見之不¶
知其有異志也　子産曰人心不同如其面焉吾豈敢¶
謂子面如吾面乎(並/左)雖有親父安知其不為虎雖有親¶
兄安知其不為狼(韓安/國傳)始常山王成安君為刎頸交卒¶
滅亡患生於多欲而人心難測也(蒯通/傳)入吾室操吾戈以¶
<pb:KR3k0025_WYG_056-11b>¶
伐我(鄭𤣥/傳)苻丕曰垂在鄴如藉虎侵咬常恐為肘腋之¶
變(晉/紀)昔吕布殺丁原以事董卓終誅董而為賊劉牢反¶
王恭以歸晉還背晉以搆妖(梁髙/祖)惟有人心相對間咫¶
尺之情不能料(五代晉/髙祖)李繁者汝之子也陽城盡疏裴¶
延齡過惡欲宻論之以繁故人子使之繕冩繁徑以告¶
延齡先詣上一一自解疏入上以為妄不之省(唐徳/宗)¶
集孰知其不合兮若竹柏之異心(楚/辭)失意杯酒間白刃¶
起相讐(選少/年行)無曰父子無間昔有潘崇無曰至親無二¶
<pb:KR3k0025_WYG_056-12a>¶
或容江充(王廣之/保傅箴)人心若波瀾　他人方寸間山海㡬¶
千重輕言託朋友對面九疑峰(李太/白)翻手為雲覆手雨¶
紛紛輕薄何足數(杜工/部)天可度地可量唯有人心不可¶
防但見丹誠赤如血誰知偽言巧似簧(白樂/天)太行之路¶
能摧車若比君心是坦途巫峽之水能覆舟若比君心¶
是安流(太行/路詩)理平則為鸞為鳳為鵷為鷺世變則為蛇¶
為豕為猊為梟者十恒八九(元微/之)平生親友心豈得知¶
淺深(白樂/天)今夫平居里巷相慕恱酒食遊戲相徴逐詡¶
<pb:KR3k0025_WYG_056-12b>¶
詡強笑語以相取下握手出肺肝相示指天日涕泣誓¶
死生不相背負一旦臨小利害僅如毛髮比反眼若不¶
相識落陷穽不一引手救反擠之又下石焉者皆是也¶
(韓/)湜輩雖屢指教不知其果不叛去否(韓文/)小人之慮¶
險平地生太行(孟東/野)大海波濤淺小人方寸深海枯終¶
見底人死不知心(杜荀/鶴)世情本難合對面隔山丘(王/建)兒¶
冠出門父翁不知其往止女筓上車夫人不保其貞汙¶
　一人千萬心(並唐/文粹)一日天無風四溟波盡息人心¶
<pb:KR3k0025_WYG_056-13a>¶
風不吹波浪髙百尺(唐王/績)識貌不識腸(王/建)長恨人心不¶
如水等閑平地起波瀾(劉賓/客)天下之言事為修潔者有¶
如河間之始為妻婦者乎天下之言朋友相慕望者有¶
如河間之與其夫切宻者乎河間以自敗於暴強誠服¶
其利歸敵其夫猶盜賊仇讐不忍一視其面卒計以殺¶
之無須臾之戚則凡以情愛相戀結者得不有邪利之¶
滑其中耶亦足以知恩之難恃矣(栁/文)¶
本朝醜好隨手翻(山/谷)人心百態巧且難臨危利害兩相¶
<pb:KR3k0025_WYG_056-13b>¶
闗朝為親戚暮讐敵自古常嘆交道難(歐/公)當人盡賔主¶
對面如蠻夷(邵堯夫/觀棋集)¶
　　　其居使然¶
經墟墓之間未施哀於民而民哀社稷宗廟之中未施¶
敬於民而民敬(記/)目不自見(荀/子)市井相與言則以財與¶
利(揚/子)十仭之城樓季弗能踰者峭也千仭之山跛羊易¶
牧者夷也甚霧之朝可以細書不可以望尋常之外¶
禿腐之山無十丈之材(淮南/子)眼能察天衢而不能周項¶
<pb:KR3k0025_WYG_056-14a>¶
領之間(抱朴/子)兩目不相為視(蔣/子)崑山之下以玉抵烏彭¶
蠡之濵以魚食犬而人不愛者非性輕財所重故也(劉/子)¶
史叔向之母曰深山大澤實生龍蛇(左/)如目見毫毛而¶
不見其睫也(史越/世家)齊魯之閑於文學自古以來其天性¶
然也(儒林/傳)髙眀之家鬼瞰其室(揚雄/傳)鄒魯守經學齊楚¶
多辯智韓魏有竒節(鄒陽/傳)秦漢以來山東出相山西出¶
將(趙充/國傳)萬室之邑必有萬鍾之藏千室之邑必有千鍾¶
之藏(食貨/志)猛虎在深山百獸震恐及其在穽檻之中搖¶
<pb:KR3k0025_WYG_056-14b>¶
尾而求食鈞天廣樂必有竒麗之觀帝室皇居必蓄非¶
常之寶(禰衡/傳)富貴生不仁沉溺致愚疾(大臣穆/宗贊)河南帝¶
城多近臣南陽帝鄉多近親(光武/紀)衣&KR0227;人物盡在中原(梁/武)¶
(紀/)京師衣冠所聚身名所出從容附㑹不勤而成(張九/齡傳)¶
水清無大魚(漢和/紀)¶
傳記楚國食貴於玉薪貴於桂　爭名者於朝爭利者¶
於市(戰國/策)髙山之巔無美木傷於多陽也大樹之下無¶
美草傷於多隂也(說/苑)與君子遊苾乎如入蘭芷之室乆¶
<pb:KR3k0025_WYG_056-15a>¶
而不聞則與之化矣與小人游貸乎如入鮑魚之肆乆¶
而不聞與之俱矣是故君子慎其所去就與君子游如¶
履長日加益而不自知也與小人游如履薄冰每履而¶
下㡬何而不陷乎哉(大/戴)髙山多林必有怪虎豺藏孕焉深¶
淵大川必有蛟龍焉(大戴/禮)林中多疾風富貴多諛言(鹽/鐵)¶
(篇/)鬼谷先生曰子不見河邊之樹乎僕御折其枝風浪¶
盪其根此木豈與天地有讐怨所居然也子不見嵩岱¶
之松柏乎上枝干於青雲下根通於九泉千秋百嵗不¶
<pb:KR3k0025_WYG_056-15b>¶
逢斧斤之患此木豈與天地有骨肉所居然也(張般祐/髙士傳)¶
市㕓所㑹萬商之淵(左太沖/蜀都賦)蝨處頭而黒麝食柏而香¶
頸處險而癭齒居晉而黄(嵇康養/生論)五陵佳氣無時無(杜/)¶
帝都名利塲雞鳴無安居　温飽充於内清㢘形於外¶
　南山多白雲洛陽惟紅塵　闇生魑魅蠧生蟲(並白/樂天)¶
貧士少顔色貴門多輕肥(孟東/野)懐貝玉以之名都之肆¶
未有不售者也挈而之三家之野未有不盜而困者(皇/甫)¶
(湜/)枯巢無還羽　在富易為容居貧難自好(孟東/野)蓬門¶
<pb:KR3k0025_WYG_056-16a>¶
自古少車塵(韓/偓)知君五陵客不樂石門遊(劉賔/客)青雲豈¶
有窺梁燕濁水應無避釣魚獨樹髙髙風勢急平湖渺¶
渺月明多(許用/晦)松柏之下無凡草鸑鷟之侣無凡禽(歐/陽)¶
水宿知寒早愁眠覺夜長(李義/山)水積而深縱壑之鱗躍¶
風積而厚垂天之翼奮(尹和/叔文)火山無冷地濁流無清源¶
(王/建)¶
本朝居貧賤而有聞易處富貴而無過難(東/坡)日近先知¶
曉天低易得春(邵堯/夫)近水樓臺先得月向陽花木易逢¶
<pb:KR3k0025_WYG_056-16b>¶
春(翰府/名談)公子何自知秋陽哉生於華屋之下而坐朝廷¶
之上出擁大蓋入侍帷幄暑至於温寒至於涼而已(東/坡)¶
　　　其勢使然¶
經何以聚人曰財(易/)世禄之家鮮克由禮　位不期驕¶
禄不期侈(書/)¶
子子路曰負重涉逺不擇地而休家貧親老不擇禄而¶
仕(家/語)三尺之岸虛車不能登百仭之山任負車登焉陵¶
遲故也(孫卿/子)衰麻苴杖者志不存乎樂非耳不聞服使¶
<pb:KR3k0025_WYG_056-17a>¶
然也黼黻衮冕者容不䙝慢非務莊服使然也介胄執¶
戈者無退懦之氣非體純猛服使然也(家語三/恕篇)夫芻狗¶
之末陳也盛以篋衍巾以文綉尸祝齋戒以將之及其¶
已陳也行者踐其首脊蘇者取而爨之(莊/)諺曰長袂善¶
舞多資善賈此言多資易為功也(韓/子)衣食足而知榮辱¶
(管/子)夫堯舜在上雖十桀紂而不能亂者勢治也桀紂在¶
上雖十堯舜而不能治者勢亂也(韓/文)饑嵗之春幼弟不¶
飽穰嵗之秋疎客必食(韓非/子)遺腹子不思其父無貌於¶
<pb:KR3k0025_WYG_056-17b>¶
心也(淮南/子)夫民有餘即讓不足則爭讓則禮義生爭則¶
暴亂起扣門求水莫不與者所饒足也林中不賣薪湖¶
上不鬻魚所有餘也故物豐則欲省求贍則爭止(同/上)堯¶
為匹夫不能使隣家至為主則令行禁止(慎/子)明月之光¶
可以逺望而不可以細書盛霧之朝可以細書而不可¶
以望㝷常之外(淮南/子)富不學奢而奢(任/子)舜之方陶不能¶
利其巷也及南面而君天下蠻夷皆被其福(尹/子)挈瓶丐¶
水執爟求火而人不吝非性好施有餘故也(劉/子)懸千金¶
<pb:KR3k0025_WYG_056-18a>¶
於市而人不敢取者分定矣委一錢於地童子爭者分¶
不定矣(同/上)¶
史膏粱之性難正　食鮮肥者多驕放(國/語)安民可與行¶
義危民可與為非(秦始/皇紀)治獄吏上下相毆以刻為明深¶
者獲公名平者多後患故治獄之吏皆欲人死非憎人¶
也自安之道在人之死人情安則樂生痛則思死捶楚¶
之下何求不得故囚人不勝痛則飾詞以視之吏治者¶
利其然則指道以明之上奏畏却則鍛鍊而周内之¶
<pb:KR3k0025_WYG_056-18b>¶
雖咎繇聴之猶以為死有餘辜何則成練者衆文致之¶
罪明也(路温/舒傳)勇略震主者身危功蓋天下者不賞(通/鑑)衣¶
食足而知榮辱謙讓生而爭訟息(食貨/志)夫百人作之不¶
能衣一人欲天下亡寒胡可得也一人耕之十人聚而¶
食之欲天下無饑不可得也饑寒切於民之肌膚欲其¶
亡為奸邪不可得也(漢文/帝)孤者易傷貧者易感(邴原/傳)本¶
根既微枝葉強大故其末流有縱横之事勢數然也(漢/光)¶
(武/)生而富者驕生而貴者傲生富貴而不能驕傲者未¶
<pb:KR3k0025_WYG_056-19a>¶
之有也(漢和/紀)勢存則威無不加勢亡則不保一身(漢獻/紀)¶
貴不與驕期而驕自至富不與奢期而奢自至(魏徵/傳)貧¶
不學儉富不學奢非人性也勢使然耳(魏/志)厦屋初成而¶
大匠先立其下嘉禾始熟而農夫先甞其粒(王粲/𫝊)晉劉¶
毅曰上品無寒門下品無勢族(通/鑑)宋明帝詔曰貴髙有¶
危殆之懼卑賤有溝壑之憂(宋/紀)辛雄曰凡人所以臨陣¶
忘身觸白刃而不憚者一求榮名二貪重賞三畏刑罰¶
四避禍難非此數者雖聖王不能使其臣慈父不能厲¶
<pb:KR3k0025_WYG_056-19b>¶
其子矣(梁髙/祖)朱敬則曰急趨無善迹促柱少和聲(續世/說)¶
乆安之民驕佚則難教經亂之民愁苦則易化譬猶饑¶
者易為食渴者易為飲也(唐太/宗)¶
傳記市朝則滿夕則虛非朝愛市而夕憎之也求存故¶
往亡故去(戰國/策)貴不與富期而富自至富不與粱肉期¶
而粱肉至粱肉不與驕侈期而驕侈至(同/上)與驥俱走則¶
人不勝驥矣居於車上而任驥則驥不勝人矣(吕氏/春秋)漁¶
人匠者何患山海之貧罄哉(同/上)¶
<pb:KR3k0025_WYG_056-20a>¶
集廣川無逆流(謝靈/運書)錢之所在危可使安死可使活錢¶
之所去貴可使賤生可使殺(魯褒錢/神論)洪波振壑川無恬¶
鱗驚颷拂野林無靜柯(殷仲/文表)髙風摧秀木　少年樂新¶
知衰暮思故友文章之作恒發於羇旅草野至若王公¶
貴人氣得意滿非性能而好之則不暇以為　夫和平¶
之音淡薄而愁嘆之聲要妙歡愉之辭難工而窮苦之¶
言易好也(李太/白)絡首縻足兮驥不能踰跬步無所阻兮¶
跛鼈千里　炎天無冽井　日月停午物無邪隂(劉賔/客)¶
<pb:KR3k0025_WYG_056-20b>¶
短線無(闕/)　　　　富雞長往家貧客漸稀(姚少/監)長江¶
不肯向西流(白樂/天)世胄躡髙位英俊沉下僚地勢使之¶
然由來非一朝(左太/冲)　在貴多忘賤(曹子/建)¶
本朝朱門有遺啄千里來燕(闕/)公門冷如水百(闕/)¶
　　飽食有殘肉饑食無餘菜(闕/)先竭是甘井得(闕/)¶
　　(同/上)尺箠當猛虎奮呼而操擊徒手遇蚚蜴變色(闕/)¶
　　　袒裼而按劍則烏獲不敢逼冠胄衣甲據兵而¶
　　　(闕/)彎弓殺之矣　利之所在天下趨之是故千¶
<pb:KR3k0025_WYG_056-21a>¶
金之家欲有所為則百家之市無寧居者(三/蘇)自下觀上¶
無限富貴自上觀下無限貧賤(邵堯/夫)¶
　　　無可奈何¶
史楊彦詢曰譬如人家有子父母所不能制將如之何¶
(晋髙/祖)¶
傳記夜行者能無為姦不能禁狗使無吠已也(戰國/策)¶
本朝攻之蹔破而愈堅撲之未滅而愈熾遂至於無可¶
奈何(歐/公)天下之患莫大於不知其然而然不知其然而¶
<pb:KR3k0025_WYG_056-21b>¶
然者是拱手而待亂也(東/坡)¶
　　　可已則已¶
史無損於魯而祗為名　衛寗喜專公孫免餘請殺之¶
公曰事未可知秪成惡名止也　不足以害吳而多殺¶
國士不如已也(並/左)¶
　　　禍福倚伏¶
子禍者福之所倚福者禍之所伏孰知其極(老/)宋人有¶
好行仁義三年不懈家無故黒牛生白犢以問孔子曰¶
<pb:KR3k0025_WYG_056-22a>¶
此吉祥也以薦上帝居一年其父無故而盲其牛又復¶
生白犢其父又復令其子問孔子其子曰前問之而失¶
明又何問乎父曰聖人之言先汙後合其事未究姑復¶
問之其子又復問孔子孔子曰吉&KR1444;也復教以祭其子¶
歸致命其父曰行孔子之言也居一年其子無故而盲¶
其後楚攻宋圍其城民易子而食之析骸而炊之丁壯¶
者皆乗城而戰死者大半其人以父子有疾皆免及圍解¶
而疾俱復(列/子)慶者在堂弔者在閭禍與福隣莫知其門¶
<pb:KR3k0025_WYG_056-22b>¶
(荀/)失火而遇雨失火則不幸遇雨則幸也故禍中有福¶
(淮/南)禍之所倚反而為福福之所伏還以成禍妖之所見¶
或能為吉祥之降亦或成凶有知禍之為福福之為禍¶
妖之為吉祥之為凶則可與言物類矣(列/)¶
史與於青之賞必與於其罰(齊公孫/青也左)禍兮福所倚福兮¶
禍所伏憂喜聚門吉凶同域(賈生/傳)英布少時遇相者曰¶
當黥而王後被刑果為王(史/記)竇廣國家貧為人所略賣¶
為其主入山作炭寒臥岸下百餘人岸崩盡壓殺臥者¶
<pb:KR3k0025_WYG_056-23a>¶
獨少君得脫卜曰當侯竇后立封侯(外戚/傳)朱英謂春申¶
君曰世有無望之福亦有無望之禍(通/鑑)¶
傳記文種曰皇天祐助前沉後揚禍為徳基憂作福堂¶
(趙曄吳/越春秋)夫郊祀之牛衣之以朱采食之以禾粟非不樂¶
也及其用時鼎鑊在前刀爼列後當此之時雖欲還就¶
孤犢寧可得乎(古今/樂録)¶
集休咎相乘躡翻覆若波瀾(選君/子行)福為禍胎禍作福階¶
(盧子/諒)北叟塞上之翁也馬無故亡入胡人弔之翁曰安¶
<pb:KR3k0025_WYG_056-23b>¶
知非福乎後其馬將胡駿馬而歸人賀之翁曰安知非¶
禍乎後其子騎墮而折臂人弔之曰安知非福乎後胡¶
兵大出丁壯者戰死唯子以跛故得父子相保故以北¶
叟知禍福相因倚伏生也(班固幽/通賦注)動而得謗名亦隨之¶
(韓文/公)晉勝鄢陵范燮祈死吳克勁越夫差啓殃(陸宣/公)禍¶
福囘環車轉轂榮枯反覆手藏鈎(同/上)¶
本朝魏徴停叔玉婚乃天以祜魏氏房𤣥齡之子遺愛¶
因尚主遂為房氏大禍(鳴道/集)¶
<pb:KR3k0025_WYG_056-24a>¶
　　　福少禍多¶
子福輕於羽莫之知載禍重乎地莫之知避(莊/)福不盈¶
跳禍溢於世(班孟/堅)利輕春露害重冬霜　歡華不滿眼¶
咎責塞兩儀(韓/集)¶
　　　福過禍生¶
史無徳而禄殃將至矣(左/)夫徳福之基也無徳而福猶¶
無基而厚墉也其壊也無日矣　宻康公母曰小醜備¶
物終必亡(並國/語)乆乗富貴福積為祟(田叔/傳)貴臣常禍傷¶
<pb:KR3k0025_WYG_056-24b>¶
於寵也(王符/傳)¶
　　　轉禍為福¶
子子曰中行文子倍道失義以亡其國而能禮賢以活¶
其身聖人轉禍為福此謂是歟(家/語)失火遇雨禍中福¶
宋人好善父子無故而盲其後楚攻宋丁壯者死老幼¶
皆止城破皆屠獨父子盲得無乘城圍解則父子俱視¶
(並淮/南)¶
史齊有仲孫之難而獲桓公至今賴之晉有里克丕鄭之¶
<pb:KR3k0025_WYG_056-25a>¶
難而獲文公是以為盟主(左/)韓信坐法當斬信乃仰視¶
滕公曰上不欲就天下何為斬壯士滕公竒其言壯其¶
貌釋而不斬與語大恱之言於上以為治粟都尉　蒯¶
通說范陽令曰君急遣臣見武信君君可轉禍為福矣¶
(並史/記)詭禍為福(西漢武/五子傳)張蒼坐法當斬後解衣肥白如¶
瓠時王陵見而怪其美士乃言沛公救勿斬後以為代¶
相遷為附相(西/漢)經載髙宗雊雉之異以明轉禍為福之¶
驗(漢成/紀)聖人轉禍而為福智士因敗而成功(馮衍/傳)安禄¶
<pb:KR3k0025_WYG_056-25b>¶
山討奚契丹為虜所敗張守珪奏請斬之禄山臨刑呼¶
曰大夫不欲討奚契丹耶奈何殺禄山守珪亦惜其驍¶
勇欲活之乃更執送京師(唐太/宗)杜兼誣奏李藩於張建¶
封之薨搖動軍情上大怒宻詔杜佑使殺之佑素重藩¶
懐詔旬日不忍發因引藩出詔示藩藩神色不變曰此¶
真報也佑曰君謹勿出口吾已宻論用百口保君矣上¶
詔藩詣長安望藩儀度安雅乃曰此豈為惡者耶除授¶
秘書郎(唐徳/宗)舒元輿有族子守謙愿而敏元輿愛之從¶
<pb:KR3k0025_WYG_056-26a>¶
元輿者十年一旦忽以非罪怒之日加譴責奴婢輩亦¶
薄之守謙不自安求歸江南元輿亦不留守謙悲歎而¶
去夕至昭應聞元輿收族守謙獨免(通鑑唐/文宗)¶
集每因禍以禔福亦踐危而必安(選弔/文)北叟塞上之翁¶
其子騎而折臂人弔之曰安知非福乎後北兵大出丁¶
壯者戰死唯翁子以跛故得父子相保(班固幽/通賦注)蒯通據¶
鼎耳為齊上客張蒼韓信伏斧鑕終取將相鄒陽獄中¶
以書自活賈生斥逐復召宣室倪寛擯死後至御史大夫¶
<pb:KR3k0025_WYG_056-26b>¶
董仲舒劉向下獄當誅為漢儒宗此皆瓌偉博辨竒壯¶
之士能自解脫(栁/文)知足下遇火灾家無餘儲僕始聞而¶
駭中而疑終而大喜蓋將弔而更以賀也京城人多言¶
足下家有積貨士之好亷名者皆畏忌不敢道足下之¶
善獨自得之心蓄之銜忍而不出諸口以公道之難明而¶
世之多嫌也一出口則嗤嗤者以為得重賂常與孟㡬¶
道言而痛之乃今幸為天火之所滌盪凡衆之疑慮舉¶
為灰埃黔其廬赭其垣以示其無有而足下之才能乃可¶
<pb:KR3k0025_WYG_056-27a>¶
以顯白而不汙其實出矣是祝融囘禄之相吾子也則¶
僕與㡬道十年之相知得開其發策決科者授子而不¶
慄雖欲如嚮之蓄縮受侮者其可得乎於兹吾有望於¶
子是以終乃大喜也(栁文賀進士王/參元失火書)病木斧斤遺(白樂/天)¶
本朝孫真人著大風惡疾論曰神仙傳有數十人皆因¶
惡疾得仙道何者割棄塵累懐穎陽之風所以因禍而¶
取福也(東坡論/一首)李程貞觀中試日五色賦初出試楊於¶
陵遇程詢其所試於陵謂程曰公今須作狀元翌日無¶
<pb:KR3k0025_WYG_056-27b>¶
名於陵深不平乃於故册子末繕寫而斥其名氏攜之¶
以訴主文主文歎賞不絶於陵曰當今場中若有此賦¶
侍郎何以待之主文曰非狀元不可也於陵曰苟如此¶
侍郎亦遺賢矣此乃李程所作亟命取李程所納卷對¶
不差一字主文因謀之於陵擢為狀元(見蘇東坡與李/廌詩注新唐有)¶
(日五色事却無/出試一段事)¶
　　　禍生所忽¶
經子曰小人溺於水君子溺於口大人溺於民皆在其¶
<pb:KR3k0025_WYG_056-28a>¶
所䙝也(記/)¶
子隙穴之風輕塵不動毛髮不搖及中肌膚以為深疾¶
(列/)¶
史子産曰水懦弱民狎而玩之則多死焉(左/)禍固藏於¶
微隠而發於人之所忽(司馬相/如傳)堤潰蟻孔氣洩針芒(陳/忠)¶
(傳/)¶
　　　憂禍相仍¶
史草木遭霜者不可以風過(韓安/國傳)裴寂謂劉文靜曰貧¶
<pb:KR3k0025_WYG_056-28b>¶
賤如此復逢離亂(隋/紀)¶
集茫然阮籍途更洒楊朱泣(杜/)落陷穽不一引手救反¶
擠之又下石焉(韓/)巳抱沉疴冷更貽魑魅憂(孟東/野)清羸¶
還對月遲暮更逢秋(李/義)羸骨欲消猶被剗瘡痕未滅又¶
遭彈(元微/之)¶
本朝譬如乗輕車馭駿馬冐險夜行而僕夫又從後鞭¶
之豈不殆哉(東坡擬進士/對御試策)枯木自少葉不堪經曉霜(欒/城)¶
春殘已是風和雨更看遊人憾落花(山/谷)楊文公億為執¶
<pb:KR3k0025_WYG_056-29a>¶
政者所惡言事者攻之不已公曰已擠溝壑猶下石而¶
不休方困蒺藜尚彎弓而相射(青箱/記)¶
　　　不待増益¶
子華霍之極大滄海之滉瀁其髙不借翔埃之來其深¶
不仰行潦之注(抱朴/子)¶
史雕之不増文磨之不加瑩(魏文/士傳)¶
集苟贊其道若譽天地之大褒日月之明非愚則惑(栁/文)¶
　　　不待矯揉¶
<pb:KR3k0025_WYG_056-29b>¶
子鵠不日浴而白烏不日黔而黑(莊/)木不待櫽括而直¶
者其性直也(荀/)鳥排虛而飛獸蹠實而走蛟龍水居虎¶
豹山處天地之性也　良玉不雕美言不文(揚/子)五玉不¶
染而堅寒冰不磨而朗(抱朴/子)¶
集美雅之體無待韋絃(王文/憲集)至寶不雕琢(翰/文)大圭之質¶
豈待磨礱　良玉雖朴不受采醴泉自甘非有和真色¶
縝宻丹青無自入也美味天成麴糵無所資也(並唐/文粹)¶
本朝金沉羽浮蓋有常性(類/要)就死之牛見之而不忍入¶
<pb:KR3k0025_WYG_056-30a>¶
井赤子覩之而&KR0502;惕牧人厚方苞之葦稚子閔方雛之¶
雉當其情動於中葢有所自(鳴道/集)天力自然不施膠筋(東/坡)¶
　　　不待擬議¶
子兩木相摩而燃金火相守而流圎者常轉窽者常浮¶
自然之勢也(淮南/子)¶
史雷霆之所擊無不摧折者萬鈞之所壓無不靡滅者¶
(賈山/傳)禇碧曰冰炭不言而冷熱之質自明者以其有實¶
也(魏文/紀)¶
<pb:KR3k0025_WYG_056-30b>¶
集近火固宜熱履冰豈無寒(君子/行)楩楠出地知為棟梁¶
鳳凰在殻知摩雲霄(髙達/夫)鳳凰芝草賢愚皆以為美瑞¶
青天白日奴隷亦知其清明(韓/)¶
本朝如炊之無不熟種之無不生也(東/坡)¶
　　　自有定價¶
集毛嬙西施善毀者不能蔽其好(四子講/徳論)稱謂一立古¶
先聖賢所不敢移(劉賔/客)精金百鍊良驥千金(唐文/粹)¶
本朝鬻千金之璧者不之於肆而願觀者塞其門觀者¶
<pb:KR3k0025_WYG_056-31a>¶
歎息而主人無言焉非不能言知言之無加也(東坡上/曹丞相)¶
(書/)文章如金玉各有定價先後進相汲引因其言以信¶
於世則有之矣至其品題髙下蓋付之衆口決非一夫¶
所能抑揚(東坡答/毛滂書)歐陽公言文章如精金美玉市有定¶
價非人所能以口舌貴賤也(東坡答謝/師民書)藍田生美玉未¶
琢價連城(山/谷)¶
　　　不可淺量¶
經汲養而不窮愈汲愈生(易/)齊大饑黔敖為食於路以¶
<pb:KR3k0025_WYG_056-31b>¶
待餓者而食之有餓者蒙袂葺履貿貿然來黔敖曰嗟¶
來食揚其目而視之曰予惟不食嗟來之食以至於斯¶
也從而謝焉終不食而死(記/)¶
子子貢南游於楚過漢隂見一丈人方為圃畦鑿隧而¶
入井抱甕而出灌用力多見功寡子貢曰鑿木為機後¶
重前輕挈水若抽其名為橰圃老曰聞有機事必有機¶
心吾非不知羞不為也(莊/子)見虎一文不知其武見驥一¶
毛不知善走　行一棋不足以見智彈一弦不足以見¶
<pb:KR3k0025_WYG_056-32a>¶
悲(淮南/子)故九州不可頃畝也八極不可道里也大山不¶
可丈尺也江海不可斗斛也(淮南子/秦族訓)不可以黔婁原憲¶
之貧而謂古者無陶朱倚頓之富不可以無鹽宿瘤之¶
醜而謂在昔無南威西施之美　王莽引典墳以飾其¶
邪不可謂儒者皆為簒盜也相如因鼔琴以竊文君不¶
可謂雅樂主於淫佚也(並抱/朴子)¶
史趙有處士毛公隠於博徒薛公隠於賣漿家(周赧/王紀)始¶
孟嘗君列此二人(雞鳴/狗盜)於賔客賔客盡羞之及孟嘗有¶
<pb:KR3k0025_WYG_056-32b>¶
秦難卒此二人捄之(孟嘗君/列傳)韓安國坐法獄吏田甲辱¶
安國安國曰死灰獨不復燃乎即溺之居無㡬韓安國¶
為梁内史(前漢/書)毛遂從平原君合從十九人相與笑之¶
後至楚卒定從而歸(史/記)毛義家貧以孝行稱南陽張奉¶
慕其名往候之坐定而府檄適至以義守令義捧檄而¶
入喜動顔色奉心賤之及義母死後舉賢良徴不至張¶
奉歎曰賢者固不可測往日之喜乃為親屈也(後/漢)器博¶
者無近用(宋𢎞/傳)安靜之吏日計不足月計有餘　王導¶
<pb:KR3k0025_WYG_056-33a>¶
因事就功雖無日用之益而嵗計有餘(晉元/帝紀)庸可以水¶
旱而累堯湯乎(蔡邕/傳)魏舒不為鄉親所重後為將軍鍾¶
毓長史毓每與參佐射舒常為畫籌而已後遇射人不¶
足以舒滿數舒容範閑雅發無不中舉坐愕然莫有敵¶
者毓曰吾之不足以盡卿才有如此射矣(魏元/紀)王湛初¶
有隠徳人莫能知兄弟宗族皆以為癡兄子濟輕之甞¶
詣湛見床頭有周易濟請言之因剖析𤣥理微妙而有¶
竒趣皆濟所未聞武帝亦以湛為癡見濟輒問之濟曰¶
<pb:KR3k0025_WYG_056-33b>¶
臣叔殊不癡王敬則母常謂人云敬則應得鳴鼓角人¶
笑之曰汝子得為人吹角可矣後果封侯給鼔吹(齊/書)曹¶
景宗大破魏軍振旅凱入帝於華光宴飲因令左僕射¶
沈約賦韻景宗不得韻意色不平啓求賦詩帝曰卿技¶
能甚多人才英拔何必止在一詩景宗已醉求作不已¶
詔令約賦韵已盡唯餘競病二字景宗便操筆斯須成¶
其辭曰去時兒女悲歸來笳鼔競借問行路人何如霍¶
去病帝欣然不已約及朝賢驚嗟竟日詔令上史(梁/書)陳¶
<pb:KR3k0025_WYG_056-34a>¶
慶之曰吾始以為大江以北皆戎狄之鄉比至洛陽乃知¶
衣冠人物盡在中原非江東所及也(髙/祖)魏游雅曰昔崔¶
司徒謂髙生豐才博學所乏者矯矯風節耳余亦以為¶
然及司徒得罪詔㫖臨責聲嘶股慄殆不能言髙子獨¶
敷陳事理辭義清辨音韻髙亮人主為之動容聽者無¶
不神聳此非矯矯者乎(髙生乃/髙允)封常清少孤貧細瘦纇¶
目一足偏短求為髙仙芝傔不納常清日候仙芝出入¶
不離其門凡數十日芝不得已留之㑹達奚部竒之仙¶
<pb:KR3k0025_WYG_056-34b>¶
芝為節度使即署常清判官(唐元/宗)桑維翰隨事裁決初¶
若不經思慮人疑其疎略退而熟議之終亦不能易也¶
(五代晉/髙祖)¶
傳記張華見禇陶語陸平原曰君兄弟龍躍雲津顧彦¶
先鳳鳴朝陽謂東南之寶已盡不意復見禇生陸曰公¶
未覩不鳴不躍者耳(世說/中)鳳凰初起也環二十歩之雀¶
喔咿而笑之及升陽一詘一信展轉雲間藩籬之雀超¶
然知不及逺矣士褐衣未甞飽也世俗之士即以為羞¶
<pb:KR3k0025_WYG_056-35a>¶
耳及其出則定廟議用則延民命世俗之士超然自知¶
不及逺矣(韓詩/外傳)¶
集夫鯤之為魚也潛碧海泳滄溟沈鰓於渤海之中掉¶
尾乎風濤之下而濠魚井鮒自以為可得而齊焉鵬之¶
為鳥也刷毛羽恣飲啄戢翼於天地之間宛頸乎江海¶
之畔而雙鳬乗鴈自以為可得而䙝焉及其羽化垂天¶
摶風九萬振鱗横海擊浪三千寧能借翰於桑榆假力¶
於在藻資江濱涓流之水待堀堁揚塵之風哉(駱賓/王)人¶
<pb:KR3k0025_WYG_056-35b>¶
之難知堯舜所病胡可以一訓一語而謂盡其能哉(陸/宣)¶
(公/)勿言分寸鐵善用乃長兵(白樂/天)¶
本朝盡道滿城無國艷不知朱戸鎖嬋娟(臨/川)劉中山謂¶
王曽曰狀元試三塲一生喫著不盡曽曰平生之志不¶
在温飽(東軒/筆録)¶
　　　不可損益¶
子單父一嵗之麥於魯不加強喪之不加損(家/語)舉世而¶
譽之不加勸舉世而非之不加沮(莊/)天下之水莫大於¶
<pb:KR3k0025_WYG_056-36a>¶
海萬川歸之不知何時止而不盈尾閭泄之不知何時¶
已而不虛(秋水/篇)注焉而不滿酌焉而不竭　禹之時十¶
年九潦而水不加益湯之時八年七旱而涯不加損(並/莊)¶
(子/)不能毀山之一毛(列湯/問)富貴不足以益卑賤不足以¶
損(荀哀/公篇)不為堯存不為桀亡(荀/)毀譽之於已猶蚤䖟之¶
一過也　渴飲河水腹滿而河水不為之竭(並淮/南子)堯舜¶
在上雖有十桀不能亂者勢治也(韓/子)¶
史江湖之崖渤海之島羣鴈集不為之多雙鳬飛不為¶
<pb:KR3k0025_WYG_056-36b>¶
之少(揚雄/傳)九牛亡一毛(司馬/遷𫝊)譬猶鍾山之玉泗濱之石¶
累珪璧不為之盈採浮磬不為之索(蔡邕/傳)譬猶衡陽之¶
林岱隂之麓伐尋抱不為之稀蓺拱把不為之數(崔駰/傳)¶
塵加岱嵩霜集淮海雖未有益不為損也(後楊/倫傳)如彼白¶
圭質無塵㸃清不増潔濁不加染(袁宏三國/名臣序)虞仲翔美¶
寶為質雕磨益光不足以損(三國虞/翻傳)唐段志沖曰尺霧¶
障天不虧其大寸雲㸃日何損於明(唐/紀)¶
傳記鴻鵠髙飛沖天然其所恃者六翮耳夫腹下之毳¶
<pb:KR3k0025_WYG_056-37a>¶
背上之毛増去一把飛不為髙下(劉/向)子貢曰臣譽仲尼¶
如兩手捧土而附泰山其無益明矣臣不譽仲尼如兩¶
手把泰山無損亦明矣(韓詩/外傳)一室之中益一人燭不為¶
益明去一人燭不為益暗(烈女/傳)¶
集青蠅不能穢垂棘邪論不能惑孔墨(四子講/徳論)行潦暴集¶
江海不以為多鰌鱓並迯九罭不以為虛是以許由匿¶
堯而深隠唐氏不以衰夷齊恥周而逺餓文武不以卑¶
(同/上)百川注東海東海無虛盈泥滓不能濁澄波非益清¶
<pb:KR3k0025_WYG_056-37b>¶
(韋應/物)淮濟之清有玷焉若秋毫固不為病　日月之蝕¶
大圭之瑕曷足以傷其明黜其寶哉　穢者自穢不足¶
以害吾潔狹者自狹不足以害吾廣幽者自幽不足以¶
害吾明(並栁/文)落一星伐一樹不足以損天地光輝　如¶
大倉之稊米委一粒於萬鍾　譽之所不能益者毀不¶
能損榮之所不能動者辱不能加利之所不能動者害不¶
能嬰(並唐/文粹)俾吾為秋毫之杪吾亦自足不見其小俾吾¶
為泰山之阿吾亦無餘不見其多　終年汲引絶不耗¶
<pb:KR3k0025_WYG_056-38a>¶
復不盈(元/稹)¶
　　　不可比諭¶
經觀天下之物無可以稱其徳者(記/)¶
子澤及萬世而不為仁長於上古而不為夀覆載天地¶
彫刻衆形而不為巧(莊/)千里之逺不足以舉其大千仭¶
之髙不足以極其深(秋/水)在太極之先而不為髙在太極¶
之下而不為深先天地生而不為乆長於上古而不為¶
老(莊/子)¶
<pb:KR3k0025_WYG_056-38b>¶
史莊周其言洸洋自恣王公大人不能器之　深者入¶
黄泉髙者出蒼天大者含元氣纎者入無倫(揚雄/傳)王戎¶
常目山濤如璞玉渾金人欽其寶莫能名其器(晉王/戎傳)¶
集昭乎日月不足為明崒乎泰山不足為髙巍乎天地¶
不足為容(韓伯/夷頌)潔乎瑾瑜不足為其珍芬乎蘭茝不足¶
為其秀(皮日/休)確然金石不足以為堅澹然冰玉不足以¶
為潤　雲烟綿聯不足為其態也水之迢迢不足為其¶
清也春之盎盎不足為其和也秋之明潔不足為其格¶
<pb:KR3k0025_WYG_056-39a>¶
也風檣陣馬不足為其勇也時花美女不足為其色也¶
荒園陊殿梗莽丘隴不足為其恨怨悲愁也鯨呿鼇擲¶
牛鬼蛇神不足為其虛荒誕幻也(並唐/文粹)通塞若水變化¶
若龍動之謂道非可以一善稱非可以一行目(湜/)¶
本朝天子有道其徳不可得而名輔相有徳其才不可¶
得而稱故漢之文景紀無可書之事唐之房杜傳無可¶
載之功(除呂大防尚/書左僕射制)譬夫天地之妙造化萬物動者植者¶
無細與大不見痕迹自極其工(歐公/墓文)¶
<pb:KR3k0025_WYG_056-39b>¶
　　　分量不同¶
經厚於仁者薄於義親而不尊厚於義者薄於仁尊而不親¶
(記/)譬之宫牆賜之牆也及肩闚見室家之好夫子之牆¶
數仭不得其門而入(語/)¶
子天之道損有餘補不足人之道損不足奉有餘(老/)公¶
儀伯以力聞周宣王聘之曰女力何如曰臣力能折春¶
螽之股堪勝秋蟬之翼王曰吾力能裂犀兕之革曳九¶
牛之尾猶憾其弱(列/子)上古有大椿者以八千嵗為春秋¶
<pb:KR3k0025_WYG_056-40a>¶
杇壤之上有菌芝者生於朝死於晦春夏之月蠓蚋者¶
因雨而生見陽而死溟海有魚焉其廣數千里其長稱¶
焉其名為鵬翼若垂天之雲江浦之間生麽虫其名曰¶
焦螟羣飛而集於蚊睫弗相觸也栖宿去來聞勿覺也¶
(列湯/問)宋元君將圖畫衆史皆至䑛筆和墨在外者半有¶
一史後至者儃儃不趨受揖不立因之舎公使人觀之¶
則解衣槃礴　孔子謂子路曰水行不避蛟龍者漁父¶
之勇也陸行不避兕虎者獵夫之勇也白刃交于前視¶
<pb:KR3k0025_WYG_056-40b>¶
死若生烈士之勇也(並/莊)大智閑閑小智間間夫子步亦¶
步夫子趨亦趨夫子馳亦馳夫子奔逸絶塵而囘瞠乎¶
若後矣(田子/方篇)塪井之蛙謂東海之鼈曰井幹之樂至矣¶
東海之鼈左足未入而右膝已縶(秋水/篇)鵬圗於南溟水¶
擊三千里摶扶搖而上者九萬里蜩與鳩決起而飛槍¶
榆枋斥鷃騰躍而上不過數仭而下翺翔蓬蒿之間(逍/遙)¶
(遊篇/莊子)輕死而暴是小人之勇也　君子能則寛容易直¶
以開導人不能則恭敬蹲絀以畏事人小人能則倨傲¶
<pb:KR3k0025_WYG_056-41a>¶
辟偽以驕溢人不能則妬嫉怨誹以傾覆人　楚王有¶
白猨自射之則摶矢而熙使養由基射之始調弓矯矢¶
未發而猨擁柱號矣(淮南/子)泰山之與丘垤河海之與行¶
潦(孟/)仲尼之道猶四瀆也經流中國終入大海他人之¶
道者西北之流也綱紀夷貉或入于沱或淪于漢(揚/子)¶
良馬不待策錣而行駑馬雖兩錣之而不能進(淮南/子)許¶
由獨善其身太公兼利天下(孔叢/子)衆木不能法松柏諸¶
蟲不能學龜鶴(抱朴/子)明之所及雖𤣥隂幽夜之地毫釐¶
<pb:KR3k0025_WYG_056-41b>¶
芒髮之物不以為難焉茍所不逮者雖日月麗天之炤¶
灼嵩岱干雲之峻峭猶不能察焉(微㫖/論篇)虎豹之所餘乃¶
狸鼠之所爭也陶朱之所棄乃原顔之所無也(祛惑/論)瓦¶
盎木柸比門所饒金觴玉爵萬家無一(枹朴/子)江河之流¶
爛胔漂屍縱横接連而人飲之者量大故也盆盂之水¶
鼠尾一曳必嘔吐而棄之者量小故也(劉/子)子游治武城¶
仲尼發割雞之歎尹何為邑宰子産出製錦之諫　師¶
曠對晉平公曰少而學者如日出之光壯而學者如日¶
<pb:KR3k0025_WYG_056-42a>¶
中之光老而學者如秉燭夜行(説/苑)¶
史子皮曰君子務知大者逺者小人務知小者近者¶
子文治兵於暌終朝而畢不戮一人子玉復治兵於蒍¶
終日而畢鞭七人貫三人耳(並/左)愚者昧於成事智者觀¶
於未形(史記趙/世家)故以詐遇詐猶有巧拙焉以詐遇齊譬¶
之猶以錐刀墮太行山也(通/鑑)子産治鄭民不能欺子賤¶
治單父民不忍欺西門豹治鄴民不敢欺(滑稽/傳)故以桀¶
詐桀猶巧有幸焉以桀詐堯譬之以卵投石以指撓沸¶
<pb:KR3k0025_WYG_056-42b>¶
若赴水火入焉焦沒耳(通/鑑)工人之用鈍器也勞筋苦骨¶
終日矻矻及巧冶鑄干將莫耶清水淬其鋒越砥斂其¶
鍔水斷蛟龍陸摶犀革　荷旃被毳者難與道純綿之¶
麗宻&KR0245;藜茹糗者不足與論太牢之滋味(並王/褒傳)小智自¶
私賤彼貴我達人大觀物亡不可(賈誼/傳)度長絜大比權¶
量力不可同而語(項籍/傳)盲者不見咫尺而離婁燭千里¶
之隅(揚雄/傳)男雖賤各為其家陽女雖貴各為其國隂(杜/鄴)¶
(傳/)上智不處危以僥倖中智能因危以為功下愚安於¶
<pb:KR3k0025_WYG_056-43a>¶
危以自亡(吳漢/傳)智者順時而謀愚者逆理而動(朱浮/傳)智¶
者順以成徳愚者逆以取害　管寧與華歆共鋤菜見¶
地有金寧鋤不顧與瓦石無異歆捉而擲之人以是知¶
其優劣(東/漢)費禕為尚書令傳以朝脯聽事其間接賓客¶
飲食嬉戲加之博奕每盡人之歡董允代禕旬日之中¶
事多停滯(蜀/志)桓温來朝或云欲誅王謝謝安神色不變¶
坦之流汗沾衣倒執手版(晉/紀)或謂華譚曰諺言人之相¶
去如九牛毛寧有此理乎譚對曰昔許由巢父讓天子¶
<pb:KR3k0025_WYG_056-43b>¶
之貴市道小人爭半錢之利此之相去何啻九牛毛也¶
(華譚/傳)魏主執任城勰手曰二曹以才名相忌吾與汝以¶
道徳相親(明/紀)顧恱之與簡文帝同年而髮早白帝問其¶
故對曰松柏竒姿經霜猶茂蒲栁常質望秋先零(晉書/本傳)¶
顔峻謝莊為吏部尚書時人語曰顔峻嗔而與人官謝¶
莊笑而不與人官(宋/書)齊神武令諸子各理亂絲帝獨抽¶
刀斬之曰亂者須斬(文宣/紀)松柏孤生勁特無所因倚女¶
蘿弱不能立必附他木(徳裕/傳)正人如松柏獨立不倚邪¶
<pb:KR3k0025_WYG_056-44a>¶
人如藤蘿非附他物不能自起(唐太/宗)李晟為其子請昬¶
於延賞不許晟謂人曰武夫性快釋怨於杯酒間則不¶
復貯胷中矣非如文士難犯外雖和解内蓄憾如故烏¶
得無懼(唐徳/宗)土城竹馬童兒樂也飾金翠羅綺婦人樂¶
也貿遷有無商賈樂也髙官厚秩士大夫樂也戰無前¶
敵將帥樂也四海寧一帝主樂也(西域馬/耆傳)¶
傳記君子得時如水小人得時如火(說/苑)郭林宗曰奉髙¶
之器譬諸汍濫雖清而易挹叔度汪汪如千頃波澄之¶
<pb:KR3k0025_WYG_056-44b>¶
不清撓之不濁不可量也　夏侯太初甞倚柱作書時¶
大雨霹靂破所倚柱衣服焦燃神色無變書亦如故賓¶
客左右皆跌蕩不能住(並世/說)楊脩為丞相曹操主簿至¶
江南讀曹娥碑上八字問脩脩曰知之操曰待朕思之¶
行三十里乃得之令脩解脩曰黄絹色絲絶字幼婦少¶
女妙字外孫女子好字韲臼受辛辭字操曰一如朕意¶
俗云有智無智校三十里(裴啓/林)孔子曰仁義動君子財¶
色動小人(樂動/聲儀)魯有男子獨處于室隣人嫠婦又獨處¶
<pb:KR3k0025_WYG_056-45a>¶
于夜暴風雨至而室壊婦人趨而託之男子閉户而不¶
納曰吾聞之男女不六十不同居今子幼吾亦幼不可¶
以納子婦人曰子何不若栁下恵然嫗不逮門之女國¶
人不稱亂男子曰栁下恵固可吾則不可(毛公/詩傳)¶
集尺澤之鯢豈能與鯤魚量江海之大藩籬之鷃豈能¶
與鳳凰料天地之髙哉(楚/辭)犨麋之與子都培螻之與方¶
壺(左太沖/魏賦)彼桑榆之末光踰長庚之初輝(同/上)鷦鷯巢於¶
蚊睫大鵬彌乎天隅(張華鷦/鷯賦)一飛沖青天曠世不再鳴¶
<pb:KR3k0025_WYG_056-45b>¶
安與鶉鷃徒翩翩戲中庭(晉阮步/兵詩)駑蹇之乗不騁千里¶
之塗燕雀之儔不奮六翮之用(班叔/皮論)巢許&KR0824;四海商賈¶
爭一錢(曹植樂/府歌)众星羅青天朗者獨有月(李太/白)雀鳴朝¶
營食鳥鳴暮求羣獨有知時鶴雖鳴不縁身(韓/文)内不足¶
者急於人知霈焉有餘厥聞四馳　今人適數百里出¶
門惘惘有離别可憫之色持被入直三省丁寧顧婢子¶
語刺刺不能休今子使萬里外國獨無㡬微出於言面¶
豈不真知輕重大丈夫哉　不善為斵血指汗顔巧匠¶
<pb:KR3k0025_WYG_056-46a>¶
旁觀縮手袖間不知言之人烏可與言知言之人黙焉¶
而其意已傳彊者必怒於言懦者必怒於色(韓/文)不矍矍¶
於進取不施施於得喪左絃右壺樂以終日與夫拳拳¶
恐悸蒙諂負義得之拘拘榮不羞愧以終其身而不能¶
止者不獨優乎(栁/)君子宜于上不宜于下小人宜于下¶
不宜于上　達士如絃直小人似鈎曲(杜工/部)智士日千¶
慮愚夫唯四愁(孟東/野)君子山嶽定小人絲毫爭　駑蹄¶
顧摧秣逸翮遺稻梁　君子芳桂性春榮冬更繁小人槿¶
<pb:KR3k0025_WYG_056-46b>¶
花心朝在夕不存百草短長出衆禽髙下鳴(元微/之)聖人¶
瑩其心而窒其謗是以能照天下之理故其心清而定¶
愚者負其心而薄於外是以閉天下之理故其心塵而¶
結(皇甫/湜)項籍阬秦降卒二十萬其於防虞亦已甚矣漢¶
髙豁達大度天下之士至者納用不疑其於備慮可謂¶
疎矣然而項氏以滅劉氏以昌蓄疑之與推誠其効固¶
不同也(陸/贄)狀貌羣分頭角萬殊(皇甫/湜)務鳩歛而厚其帑¶
稅之積者匹夫之富也務散發而收其兆庻之心者天子¶
<pb:KR3k0025_WYG_056-47a>¶
之富也(陸宣/公)屠羊于肆適味於众口也攻玉於山候知¶
於獨見也貪日得則鼔刀利要嵗計而韞匵多　靈芝¶
蓬滿與百果齊折然煌煌翅翅出乎其類(劉賓/客)彼如君¶
子心秉操貫冰霜此如小人面變態隨炎涼　椿夀八¶
千春槿花不經宿　葵枯猶向日蓬斷即辭春　因指¶
塵土下蜉蝣良可悲不聞姑射上千嵗冰雪肌　彼為¶
葅醢机上盡此作鸞鳳天外飛(並白/樂天)鷹飢常啄腥鳳飢¶
亦待瓊　顔囘簞瓢才自給肥濃不到口年不登三十¶
<pb:KR3k0025_WYG_056-47b>¶
張蒼染愛浩無際妾媵傾後房竟夀百餘嵗　鵬背負¶
天龜尾曳地雲泥不可得同游(並張/說之)蟪蛄寧與雪霜期¶
賢哲難教俗士知(杜牧/之)君子寧小窮而大達小人寧小¶
達而大窮(程/晏)靜者多便夜豪家不見愁(姚少/監)逸足期千¶
里窮鱗渴一泓(張承/吉)智士役千慮達人輕百憂(許用/牧文)以¶
至愚而對至聖以極卑而對極尊徒思自彊不可得也¶
　小物無大志(唐文/粹)蘭蕙雖可懐芳香與時息豈如凌¶
霜葉嵗暮藹顔色(韋應/物)聖人之道猶坦途諸子之道如¶
<pb:KR3k0025_WYG_056-48a>¶
斜徑(皮日/休)¶
本朝昔閻立本始以文學進身卒蒙畫師之恥余謂不¶
然謝安石欲使王子敬書太極殿榜以韋仲將事諷之¶
子敬曰仲將魏之大臣理不必再若然者有以知魏徳¶
之不長也使立本如子敬之髙其誰敢以畫師使之阮¶
千里善彈琴無貴賤長幼皆為彈神氣沖和不知向人¶
所在内兄潘岳使彈終日達夜無忤色識者知其不可¶
榮辱也使立本如千里之達其誰能以畫師辱之(書宋/象先)¶
<pb:KR3k0025_WYG_056-48b>¶
(畫/後)翟公之客負公於死生貴賤之間而公之士叛公於¶
瞬息俄頃之際翟公罪客而公罪已與士益厚賢於古¶
人逺矣(東坡勤上人詩集/叙公謂歐公也)昔者夫子㢘潔而不為異众¶
之行勇敢而不為過物之操孝而不徇其親忠而不犯¶
其君凡此者是夫子之全也原憲㢘而至於貧公良孺¶
勇而至於鬬曽子孝而徇其親子路忠而犯其君凡此¶
者是數子之偏也(上韓太/尉書)昔唐太宗以干戈之事尚能¶
起李靖於既老而穆宗文宗以晏安之際不能用裴度¶
<pb:KR3k0025_WYG_056-49a>¶
於未病治亂之効如斯可見(賜文彦博求致/仕不允批答)小人以位¶
為寵求之而不可得君子以寵為憂推之而莫能去(賜/尚)¶
(書右丞相胡宗/允辭免不允詔)君子之難知如麟鳳色斯舉矣翔而後¶
集況可麾而却之乎小人之易進如蛆蠅腥羶所聚一¶
息千萬況可招而來之乎(論周撞檀議配/享劄子並東坡)富人事紛華¶
綵繡光翻座貧者媿不能㣲摯出舂磨　君如大江日¶
千里我如此水千山底　達人千鈞弩一弛難再斡下¶
士沐猴冠已繫猶跳騾　乃知賢達與愚陋豈直相去¶
<pb:KR3k0025_WYG_056-49b>¶
九牛毛　達人友四海曲士守一鄉　鳳凰覽徳輝遂¶
引不待遣鷾鴯(燕/子)戀庭宇倐忽來千轉　有如市倡抹¶
青紅妖歌嫚舞眩兒童謝家夫人淡丰容蕭然自有林¶
下風(並東/坡)古之君子不用于世必寄於物以自遣阮籍¶
以酒嵇康以琴阮無酒嵇無琴則其食草木而友麋鹿¶
有不安者矣獨顔氏子飲水啜菽居於陋巷無假於外¶
而不改其樂此孔子所以嘆其不可及也　众皆以力¶
事君公獨以道則難留　秋鴻一何樂空際乗風飛秋¶
<pb:KR3k0025_WYG_056-50a>¶
蟲一何憂壁間終夜悲秋風坐見蒲栁質嵗晏惟有松¶
柏垂　滚滚河渭濁皎皎江漢清(並欒/城)大小窮鵬鷃短¶
長見椿槿　我詩如曹鄶淺陋不成邦公如大國楚吞¶
五湖三江(並山/谷)太阿無前鋒不缺鈆刀不堪供一切(後/山)¶
(詩/)賜牆及肩人得視公才槃槃一都市有斗筲之量者¶
有鐘鼎之量者有江河之量者有天地之量者斗筲之¶
量固不足筭若鐘鼎江河者亦已大矣然滿則溢也唯¶
天地之量無得而損益焉非聖人孰能當之　大抵為¶
<pb:KR3k0025_WYG_056-50b>¶
名者只是内不足内足者自無意為名　冰與水精非¶
不光比之玉自是有温潤含蓄氣象無許多光也　譬¶
如積水於萬仭之源一日決之滔滔汨汨直至于海其¶
源深也若夫潢潦之水乍流乍涸終不能有至者其源¶
淺也(並鳴/道集)韓魏公性務容小人善惡黒白不太分故小¶
人忌之亦少如范富歐陽常欲分君子小人故小人忌¶
怨日至(遺/書)韓魏公曰吕申公以進賢自任恩歸於已時¶
士皆出其籠絡獨歐范尹旋收旋失之終不受其籠絡¶
<pb:KR3k0025_WYG_056-51a>¶
　聖人之道如天地天地之間靡所不有众人之道如¶
山川如陵谷鳥獸如草木如蟲沙各盡其分不知其外¶
天地則無不包也無不徧也(並遺/書)司馬温公曰夫功名¶
之際人臣之所難處如髙帝所稱者三傑而已淮隂誅¶
夷蕭何械繫非以履盛滿而不止耶故子房託於神仙¶
遺棄人間等功名於外物置榮利而不顧所謂明哲保¶
身者子房有焉(髙帝/紀)有獻狄梁公畫像及告身十餘通¶
詣狄青以為青之逺祖青謝遣還之比之郭崇韜哭子¶
<pb:KR3k0025_WYG_056-51b>¶
儀之墓青所得多矣(筆/談)如漢汲黯蕭望之李固吳張昭¶
唐魏鄭公狄仁傑皆以身狥義招之不來麾之不去正¶
色而立於朝則豺狼狐狸自相吞噬故皆能消禍於未¶
形救危於將亡使皆如公孫丞相張禹胡廣雖累千百¶
緩急豈可望哉(王元之/畫像傳)青松守節見臨危正色凜凜不¶
可犯芭蕉芰荷不足數狼籍徒能汚池檻(歐/陽)新進之士¶
喜勇銳老成之人多持重(同/上)夫窮天下之物無不得其¶
欲者富貴者之樂也(浮槎山/水記)他人磨礱爭出圭角公獨¶
<pb:KR3k0025_WYG_056-52a>¶
渾然不見其璞(祭朝天/上文)萬物各有被無心獨浮塵　貴¶
賤同為一丘土聖賢獨如星日垂(並歐/陽)人能百嵗自古¶
稀松得千年未為老(臨/川)松苗地合分髙下鳬鶴天教有¶
短長　短羽卑飛已丼心於枚粒隂虬自躍思逺耀於¶
風雲(並同/上)¶
　　　好惡不同¶
子周文嗜不美之菹不以易太牢之滋味魏明好椎鑿¶
之聲不以易絲竹之和音(抱朴子/辨問篇)¶
<pb:KR3k0025_WYG_056-52b>¶
集人各有好尚蘭&KR0649;蓀蕙之芳衆人所好而海畔有逐¶
臭之夫咸池六莖之發衆人之所共樂而墨翟有非之之¶
論(曹子/建書)居歡惜夜短在戚怨宵長(選情/詩)衆心愛金玉众¶
口愛酒肉何此溪上翁飲瓢亦已足(白樂/天)昔齊王好竽¶
有求仕於齊者操瑟而往三年不得入叱曰吾鼔瑟能¶
使鬼神驚客罵之曰王好竽而子鼓瑟雖工如不好何¶
(韓/文)¶
　　　趨向不同¶
<pb:KR3k0025_WYG_056-53a>¶
經近而不相得者志各有所存也(易略/例)作徳心逸日休¶
作偽心勞日拙　吉人為善惟日不足㓙人為不善亦¶
惟日不足(並/書)¶
子伯夷死名於首陽之下盜跖死利於東陵之上　众¶
人重利㢘士重名賢士尚志(並莊/子)為堯舜則常安榮為¶
桀跖則常危辱(荀子/辱論)先義而後利者榮先利而後義者¶
辱榮者常通辱者常窮通者常制人窮者常制於人材¶
慤者常安利蕩悍者常危害安利者常樂易危害者常¶
<pb:KR3k0025_WYG_056-53b>¶
憂險樂易者長夀憂險者常夭折　君子道其常小人¶
道其恠(並/荀)螾無爪牙之利筋骨之彊上食埃土下飲黄¶
泉用心一也蟹六跪而二螯非虵蟺之穴無所寄託者¶
用心躁也(勸學/篇)誠信生神夸誕生惑(不茍/篇)君子敬其在¶
己者而不慕其在天者小人錯其在己者而慕其在天¶
者(天道篇/並荀子)春女思秋士悲　漁者走淵木者走山　今¶
從箕子視比干則愚矣從比干視箕子則卑矣從管晏¶
視伯夷則戅矣從伯夷視管晏則貪矣趨舎相非其慾¶
<pb:KR3k0025_WYG_056-54a>¶
相反而各樂其務將誰使正之(齊俗訓並/淮南子)㢘者常樂無¶
求貪者常憂不足(文中/子)兒童之所喜者迺耆耄之所非¶
耳目之所娱者迺心慮之所疾(亢倉/子)市井相與言則以¶
財與利先生相與言則以仁與義(揚/子)¶
史子罕曰我以不貪為寶爾以玉為寶(左/)爭名者於朝¶
爭利者於市(戰國/策)叔孫通徴魯三十餘生魯有兩生不¶
肯行(叔孫/通傳)陳遵常謂張竦足下諷誦經書苦身自約不¶
敢差跌而我放意自恣浮湛俗間官爵功名不減於子¶
<pb:KR3k0025_WYG_056-54b>¶
而差獨樂顧不優耶竦曰人各有性長短自裁子欲為¶
我亦不能吾而效子亦敗矣雖然學我者易持効子者難¶
將吾常道也(前漢/本𫝊)山林之士往而不能反朝廷之士入¶
而不能出(前王/吉贊)夫皇皇求財利常恐不能化民者大夫¶
之意也(漢武/帝紀)孔奮為武都郡丞從竇融入朝諸守令財¶
貨連轂彌竟川澤唯奮無資單車就路(漢光/武紀)務廣地者¶
荒務廣徳者强有其有者安貪人有者殘(同/上)韋彪曰忠¶
孝之人持心近厚鍛鍊之吏持心近薄(東漢/本傳)貴清凈者¶
<pb:KR3k0025_WYG_056-55a>¶
以席上為腐議求名實者以柱下為誕辭(王符/傳)郗愔遺¶
桓温牋欲共奬王室請督所部出河上愔子超為温¶
參軍取視寸寸毀裂乃更作愔牋自陳非將帥才不堪¶
軍旅老病乞閑地自養勸温并領已所統(晉海西/公紀)或與¶
世同塵隨波瀾而俱逝或違時矯俗望江湖而獨往¶
馬樞曰貴爵位者以巢由為桎梏愛山林者以伊吕為¶
管庫求名實則芻芥柱下之言翫清虛則糠粃席上之¶
說(陳本/傳)¶
<pb:KR3k0025_WYG_056-55b>¶
傳記孔子曰丘死之後商也日益賜也日損商也好與¶
賢己者處賜也好說不如己者(說逺/雜言)¶
集務光讓天下商賈競刀錐(陳子/昂)㢘者憎貪信者疾偽¶
智不為愚者謀勇不為怯者死趨向之反也(同/上)鵰鶚乗¶
時去驊騮顧主鳴(杜/詩)虛白髙人靜喧譁俗累牽(同/上)少年¶
樂新知衰暮思故友(韓/文)㳂河而下茍不止雖有疾遲必¶
至於海如不得其道雖疾不止終莫得而至焉(同/上)窮居¶
而野處升髙而望逺坐茂樹以終日濯清泉而自潔採¶
<pb:KR3k0025_WYG_056-56a>¶
於山美可茹釣於水鮮可食起居無時惟適之安伺候¶
於公卿之門奔走於形勢之途足將進而趦趄口將言¶
而囁嚅處汚穢而不羞觸刑辟而誅戮僥倖於萬一老¶
死而後止者其於為人賢不肖何如也(韓/文)君作出山雲¶
我為入籠鶴(白樂/天)巢許終身隠蕭曹到老忙　鯨吞蛟¶
鬬波成血深澗游魚樂不知　獸樂在山谷魚樂在波¶
池虫樂在深草鳥樂在髙枝(同/上)花開蝶滿枝花落蝶還¶
飛惟有舊巢燕主人貧亦歸(唐于/瀆詩)公孫𢎞為丞相開東¶
<pb:KR3k0025_WYG_056-56b>¶
閣以延賢及公孫賀劉屈氂時壊為馬廏(白/帖)惡木人皆¶
息貪泉我獨醒(温飛/卿)夸者死權烈士狥名貪夫溺財(同/上)¶
還如舟與車奔走各異程(姚少/監)彼則趦趄於卿士之門¶
我則婆娑於聖賢之域彼則巾車於名利之肆我則冠¶
屨於文史之囿(皇甫/湜)君登青雲去予望青山歸(孟浩/然)騏¶
驥思北首鷓鴣願南飛(孟東/野)智者尚謀愚者所不聽勇者¶
狥死怯者所不從(陸/贄)雲龍井蛙勢不相見(劉賔/客)貪夫蟻¶
旋磨冷官魚上竿(冷齊/夜話)小人之愛君取快於一時非如¶
<pb:KR3k0025_WYG_056-57a>¶
忠臣之愛君以安社稷為恱者也(欒城/集)隔壁聞&KR0107;釧聲¶
而欲心動安得不謂破戒金銀合沓朱紫駢闐而心不¶
起安得謂之破戒徐君鬱鬱澗底松陳君落落堂上棟¶
澗深松茂不遭伐堂毀棟折傷其躬二人出處勢不合¶
譬如日月行西東(同/上)¶
　　　真偽不同¶
史季文子妾不衣帛魯人以為美公孫𢎞身服布被汲¶
黯譏其多詐事實未殊而毀譽别議(東漢王/良傳)裴旻守北¶
<pb:KR3k0025_WYG_056-57b>¶
平多虎旻善射一日得虎三十一休山下有老父曰此¶
彪也稍北有真虎將軍遇之且敗旻不信怒焉趨之見¶
虎出林薄中小而猛據地大吼旻馬辟易弓矢皆墮自¶
是不復射(新唐/書)¶
本朝悖徳之威雖猛而人不畏非徳之明雖察而人不¶
服惟從容於几席之上而其威折衝於萬里之外退居¶
於家而人敬之如在廊廟可不謂徳威乎(東坡徳威堂/銘公謂文潞)¶
(公/也)¶
<pb:KR3k0025_WYG_056-58a>¶
　　　所見不同¶
經仁者見之謂之仁智者見之謂之智(易/)知我者謂我¶
心憂不知我者謂我何求　惟此哲人謂我劬勞維彼¶
愚人謂我宣驕(並/詩)昔者顔叔子甞獨處于室隣之嫠婦¶
又獨處于室夜暴風雨至室壊婦人趨而至顔叔子納¶
之而使執燭放乎旦而薰盡縮屋而繼之自以為避嫌¶
之不審矣若其審者宜若魯人有男子獨處于室隣之¶
嫠婦又獨處于室夜暴風雨至而室壊婦人趨而託之¶
<pb:KR3k0025_WYG_056-58b>¶
閉户而不納(詩/注)¶
子自其異者眡之肝膽楚越也自其同者眡之萬物皆¶
一也(莊/)古之所謂志者非軒冕之謂也今之所謂志者¶
軒冕之謂也(繕性/篇)子路拯溺而受牛謝孔子曰魯國必¶
好救人於患子貢贖人而不受金於府孔子曰魯國不¶
復贖人矣子路受而勸徳子貢讓而止善(淮南/子)老子曰¶
治大國若烹小鮮為寛裕者曰無數撓為刻削者曰致¶
其鹹酸而已矣¶
<pb:KR3k0025_WYG_056-59a>¶
史王孫圉聘於晉趙簡子問曰楚之白珩為寶㡬何曰¶
楚之所寶者曰觀射父能作訓辭又左史倚相能通訓¶
典此楚國之寶也若夫白珩先王之玩也何寶之為(國/語)¶
(楚/語)梁王曰寡人有徑寸之珠照車前後十二乗者十枚¶
王亦有寶乎齊威曰寡人所以為寶與王異有四臣(擅/子)¶
(種首盻/子黔夫)將以照千里豈特十二乗哉梁王慙(齊世/家)賢者¶
誠重其死奴妾賤人感慨而自殺(前欒/布傳)陳登見吕布曰¶
登見曹公言養將軍譬如養虎當飽其肉不飽則將噬¶
<pb:KR3k0025_WYG_056-59b>¶
人公曰不如卿言譬如養鷹飢即為用飽則颺去(東/漢)孫¶
寶曰周公上聖召公大賢猶不相說(孫寳/傳)太子見帝勤¶
勞不息承間諫曰願頥愛精神優游自寧帝曰我自樂¶
此不為疲也(漢光/武)監軍之計在於持牢而非見時知幾¶
之變也(漢獻/帝)謝太傅庭中夜坐月色無玷歎以為佳謝¶
景重率爾曰景謂不如微雲㸃綴太傅曰卿居心不浄¶
乃欲滓穢太清(晉/書)謝萬曰三郄諂於道三何佞於佛(同/上)¶
求名實則芻芥柱下之言翫清虛則糠粃席上之說(陳/書)¶
<pb:KR3k0025_WYG_056-60a>¶
(馬樞/傳)崔羣曰人皆以天寶十四年安禄山反為亂之始¶
臣獨以為開元二十四年罷張九齡專任李林甫此理¶
亂之所分也(唐/書)周公擁孺子而召公疑之周公之心召¶
公則不知之(新唐書/新羅贊)史𢎞肇曰安定國家在長槍大劍¶
安用毛錐王章曰無毛錐財賦何從可出(周太/祖紀)¶
集武王周公聖人也率天下之賢士與天下之諸侯而¶
往攻之未甞聞有非之者也彼伯夷叔齊者乃獨以為¶
不可殷既滅矣天下宗周彼二子乃獨恥食其粟餓死¶
<pb:KR3k0025_WYG_056-60b>¶
而不顧繇是而言夫豈有求而為哉信道篤而自知明¶
也(韓文伯/夷頌)太史公父名談故公史記無談字季布傳改¶
趙談作趙同范&KR0110;父名泰故後漢無泰字郭泰鄭泰皆¶
作太字李翺父名楚金故為文皆以今為此韓愈為李¶
賀作諱辨持言在不稱徴之說故愈父仲卿未甞諱焉¶
曹志植之子泰議去幹植不強不諱植字三國志猶不¶
諱其君名云功以權成長斥孫權之名也(孔氏/雜說)¶
本朝老者覺時速閒人知日長日月本無情人心有閒¶
<pb:KR3k0025_WYG_056-61a>¶
忙(歐/公)陳摶謂錢若水有仙骨麻衣道者曰此人但能於¶
急流中勇退耳　人皆種榆栁坐恃十畝隂我獨種松¶
柏守此一寸心　嵗換兒童喜還傷老大心　嵗熟田¶
家樂秋風客自悲(並東/坡)白樂天詩曰無事日月長不羈¶
天地濶此達者之詞也孟東野詩曰出門即有礙誰謂¶
天地寛此褊狹者之詞也(青箱/雜記)朝廷初行新法康節門¶
生故吏仕宦四方者皆欲投劾而歸以書問康節答曰¶
正賢者所當盡力之時新法固嚴能寛一分則民受一¶
<pb:KR3k0025_WYG_056-61b>¶
分之賜投劾流去何益(言行/録)伊川與君實語終日無一¶
句相合(鳴道/集)¶
　　　所遇不同¶
子百年之木破為犧尊青黄而文之其斷在溝中比犧¶
尊於溝中之斷則美惡有間矣　木以不材終其天年¶
鴈以不材死(並/莊)宋有富人天雨牆壊其子曰不築必將¶
有盜其隣人之父亦云暮而果大亡其財其家甚智其¶
子而疑隣人之父(韓非子/說難)車輕而馬肥雖中工可以致¶
<pb:KR3k0025_WYG_056-62a>¶
逺載重而馬羸雖造父不能以追急　拘囹圄者以日¶
為脩當市死者以日為短　榮啟期一彈而孔子三日¶
樂感于和鄒忌一徽而威王終夕悲感于憂　佐祭者¶
得長救鬬者得傷(並淮/南子)¶
史豫讓甞事范中行氏而無所知名去而事智伯智伯¶
甚尊寵之(史本/傳)明月之珠夜光之璧以闇投人於道路¶
人無不按劍相盼者無因而至前也蟠木根柢輪囷離¶
竒而為萬乗器者以左右先為之容也(鄒陽/傳)昔伍子胥¶
<pb:KR3k0025_WYG_056-62b>¶
說聽於闔閭而吳王逺迹至郢夫差乃賜之鴟夷而浮¶
之江(樂毅/傳)李斯少為吏見吏舎鼠食不潔人犬數驚之¶
入倉見鼠食粟居廡下無人犬之憂乃歎曰人賢不肖¶
如鼠在所自處耳(本傳/並史)當塗者入青雲失路者委溝渠¶
旦握權則為卿相夕失勢則為匹夫(揚雄/傳)或解縛而相¶
或釋褐而傳或倚夷門而笑或横江潭而漁或七十說¶
而不遇或立談而封侯　世亂則聖人馳鶩而不足世¶
治則庸人髙枕而有餘(同/上)百里奚居虞而虞亡之秦而¶
<pb:KR3k0025_WYG_056-63a>¶
秦伯非愚於虞而智於秦也用與不用聽與不聽耳(韓/信)¶
(傳/)故無因而至前雖出隋珠和璧秪結怨而不見徳有¶
人先游則枯木朽株樹功而不忘(鄒陽/傳)抗之則在青雲¶
之上抑之則在深泉之下用之則為虎不用則為鼠(東/方)¶
(朔/傳)譬草木之殖山林鳥魚之毓川澤得氣者蕃滋失時¶
者零落(班孟堅/叙傳)天子擢𢎞對為第一轅固以老罷歸(通/鑑)¶
潘岳美姿儀常出婦人遇之者皆連手縈繞投之以果¶
時張載甚醜每行小兒以瓦石投之委頓而反(晉書潘/岳傳)¶
<pb:KR3k0025_WYG_056-63b>¶
非蘭怨而桂親豈塗害而壑利而生滅有殊者隠顯之¶
勢異也(陸機/等賛)美玉藴於碔砆凡人視之藐焉良工砥之¶
然後知其為和寶也精鍊藏於鑛璞庸人視之忽焉巧¶
冶鑄之然後知其為干將也范鎮曰人生如樹花同發¶
隨風而㪚或拂簾幌墜茵席之上或闗籬牆落糞溷之¶
中(齊/紀)太宗甞謂魏徴曰玉雖有美質在於石間不值良¶
工琢磨與瓦礫不别若遇良工即為萬代之寶(唐/書)文本¶
才猷世南鯁諤伯藥之持論思㢘之䆳雅徳棻之辭章¶
<pb:KR3k0025_WYG_056-64a>¶
皆治世之華采而淟汨於隋光明於唐(姚璹/等贊)¶
傳記緜緜之葛在於曠野良工得之以為絺紵良工不¶
得枯死於野(說/苑)劉知㡬始以文章得譽晩談史傳由是¶
減價(唐書/傳)禹門大魚登者化為龍不登者㸃額&KR1827;腮(三/秦)¶
(記/)蓽門寒族百代無聞騂角挺生一朝暴貴(史/通)¶
集未遇伯樂則千嵗無一驥時值龍顔則當年控三傑¶
(録名/臣贊)昔如韝上鷹今似檻中猿(鮑/昭)穆生謝病以免楚難¶
鄒陽此游北不同呉禍(選書/)張良游於羣雄其言如水¶
<pb:KR3k0025_WYG_056-64b>¶
投石莫之受也遭漢祖其言如以石投水莫之逆也(選/運)¶
(命/)昔如縦壑魚今似喪家狗(白侍/郎)君為得風鵬我為失¶
水鯨　朝為拂雲花暮為委地樵　我隨鴛鷺入煙雲¶
君同鸞鳳棲荆棘　時之來也為雲龍為風鵬勃然突¶
然陳力以出時之不來為霧豹為冥鴻寂兮寥兮奉身¶
而退　屠龍之技非曰不偉時無所用莫若屠狶作俑¶
之工非曰可珍時有所用貴於斵輪　同涉于川其時¶
在風㳂者之吉泝者之凶同藝于野其時在澤伊穜之¶
<pb:KR3k0025_WYG_056-65a>¶
利乃穋之厄(並劉/賓客)同時六學士五相一漁翁(唐文/粹)瓦礫¶
暫掃拭光掩連城珍脣吻恣談鑠黄金成灰塵　昔蒔¶
薑桂早得因地而生今滋桃李繁反以無言棄(同/上)風雲¶
有路皆燒尾波浪無城盡&KR1827;腮　處困道難固乗時思¶
易醻(並許/用晦)逢霜作撲蓛得氣為春栁(李長/吉)遭時者雖小¶
善必達不遭時者累善無所容(韓/文)鳴鳩平均歌於國風¶
從事獨賢雅以怨刺　昔殷之髙宗得良弼於宵寐孰¶
左右者為之先信天同而神比及時運之未來或兩求¶
<pb:KR3k0025_WYG_056-65b>¶
而莫致雖家到而户曉祇以招尤而速累(同/上)未遇孫陽¶
鹽車無絕塵之跡時逢和氏荆山有連城之珍(駱賓/王)¶
本朝貧賤羞妻子富貴樂鄉闗(老/泉)井邊蠧李螬苦肥枝¶
頭飲露蟬常饑(山/谷)伯勞饒舌世不問鸚武攙言便闗嗔¶
　¶
　¶
　¶
　記纂淵海卷五十六¶
