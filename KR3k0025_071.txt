# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:34.864336
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷七十一
<pb:KR3k0025_WYG_071-1a>¶
欽定四庫全書¶
　記纂淵海卷七十一　　　宋　潘自牧　撰¶
　　人事部¶
　　　壽考¶
經綏我眉夀黄耉無疆黄髪台背　黄髪兒齒　俾¶
爾夀而臧　俾爾耆而艾萬有千歳眉夀無有害　夀¶
考維祺以介景福　永錫難老　令徳夀豈(並/詩)九十雖¶
得人不煖百年曰期頥　夀考曰卒　九十飲食不離¶
<pb:KR3k0025_WYG_071-1b>¶
寢膳飲從於遊可也　九十者其家不從政　九十者¶
天子欲有問焉則就其室以珍從(禮/記)仁者壽(語/)¶
子長於上古而不為夀(莊/子)長於上古而不為老(大宗師/道之無)¶
(不在也在/老為無老)廣成子修身千二百歳形未嘗衰　夀則多¶
辱　楚之南有㝠靈者以五百歳為春五百歳為秋上¶
古有大椿者以八千歳為春八千歳為秋(莊/子)人中有老¶
彭猶木中之有松柏(抱朴/子)彭祖堯臣經虞夏商夀七百¶
歳(荀/子)¶
<pb:KR3k0025_WYG_071-2a>¶
史蕃祉老夀(左/)喬松之夀(蔡澤/傳)春秋髙閲天下之義理¶
多矣(漢文/帝)張蒼老口中無齒食乳女子為乳母年百餘¶
歳而卒(本/傳)年夀永究(鮑宣/傳)四人鬚眉皓白(張良/傳)羅結為¶
侍中總三十六曹事時年一百七精爽不衰魏主以其¶
忠慤親任之使兼長秋卿監典後宫出入卧内年一百¶
一十歸老朝廷毎有大事遣訪焉又十年乃卒(通鑒/晉紀)白¶
居易宴集皆髙年人慕之繪為九老圖(唐/書)¶
傳記北極永無窮南山何足擬(通/典)嘗以皓皓是以眉夀¶
<pb:KR3k0025_WYG_071-2b>¶
(大戴/禮)¶
集天錫難老如岳之崇(陸士/龍詩)羡門比夀王喬爭年(𥞇康/養生)¶
(論/)南極老人應夀昌(杜/詩)後天而老凋三光　金骨既不¶
毁玉顔長自春不知幾甲子猶帶冰霜容(李太/白)與大椿¶
齊其年夀(駱賔/王)歲年雖變貌長新(劉賔/客集)既至于年乃靜¶
于懐衣柔膳甘子侍孫攜(栁/文)獨有冰雪容纎華奪麟縞¶
(元㣲/之)童顔稚齒(王無/功)長眉留桂緑丹臉寄蘭紅(髙達/夫)老¶
鶴無衰貌(劉長/卿)龎眉皓髪　頤神逺夀暢其天和(唐文/粹)¶
<pb:KR3k0025_WYG_071-3a>¶
本朝張蒼事秦柱下史而至漢孝景思邈生隋開皇而¶
及唐永淳(東坡/文)文潞公居洛日年七十八同時有司馬¶
光等三人皆年七十八嘗為同甲㑹潞公詩曰四人三¶
百十二歳况是同生甲午年招得梁園為賦客合成商¶
嶺採芝仙清談亹亹風盈席素髪飃飃雪滿肩此㑹從¶
来誠未有洛中應作畫圖傳(沈存中/筆談)¶
　　　夭折¶
經一曰凶短折(書/)短折曰不禄(禮/記)¶
<pb:KR3k0025_WYG_071-3b>¶
子人生有不見日月不免襁褓者(家/語)朝菌不知晦朔蟪¶
蛄不知春秋　故不終其天年而中道夭(莊/子)育而不苖¶
吾家之童烏也乎(揚/子)¶
集草未素而先凋(張景陽/七命)如何短折背世湮沈(楊仲/武誄)長¶
筭屈於短日逺迹頓於促路(齊竟陵/王行狀)惜其齡促(名臣/賛)夭¶
閼紛綸(選/論)誰謂不傷華繁中零(曹植誄/王仲宣)蓮初開月&KR0394;蕣¶
已落朝榮(元㣲/之集)飛霜肅其早零兮意慘慘而不長俄消¶
鑠以委絶兮還四氣之無常(皇甫/湜)琱月始生不見其盈¶
<pb:KR3k0025_WYG_071-4a>¶
璚枝方秀不見其茂(燕公/集)降年不永𤣥首未華(選/誄)¶
　　　晚境¶
經日昃之離不鼓缶而歌則大耋之嗟(易正義曰既老/當委事任取樂)¶
(若不然至于/耄老而咨嗟)耆耋好禮不從流俗　旄期稱道不亂¶
老者不以筋力為禮　六十不毁七十唯衰麻在身飲¶
酒食肉處於内　六十不與服戎七十不與賓客之事¶
八十齊衰之事弗及也　六十曰耆指使七十曰老而¶
傳(傳家事/任子孫)八十九十曰耄　大夫七十而致事若不得¶
<pb:KR3k0025_WYG_071-4b>¶
謝則賜之几杕　五十無車者不越疆而弔人　六十¶
宿肉七十貳膳八十常珍　六十不親學七十致政惟¶
衰麻為䘮　六十非肉不飽七十非帛不煖八十非人¶
不煖　六十杖於鄉七十杖於國八十杖於朝　七十¶
不俟朝(士之耆者/揖君而退)八十月告存(毎月/致膳)八十者一子不從¶
政　君子耆老不徒行庶人耆老不徒食(禮/記)血氣既衰¶
戒之在得(語/)¶
子氣幹將老棄其家事　不頒白者不知道人年五十¶
<pb:KR3k0025_WYG_071-5a>¶
嗜欲已衰心已近道(列/子)五十不成䘮(不備哭踊/之節荀子)齫然而¶
齒墜矣(君/道)年彌髙而徳彌卲(揚/子)¶
史諺所謂老將知而耄及之　余髪如此種種余奚能¶
為　知伯曰余羸老也可重任乎　宰孔曰伯舅耋老¶
　絳縣人年老矣有與疑年使之年曰臣小人也不知紀¶
年臣生四百有四十五甲子矣師曠曰七十三年矣士¶
文伯曰二萬六千六百有六旬　燭之武曰臣之壯也¶
猶不如人今老矣無能為也已　石碏曰老夫耄矣無¶
<pb:KR3k0025_WYG_071-5b>¶
能為也(左/傳)建老白首萬石君尚無恙(本/傳)祝噎在前祝哽¶
在後(賈生傳師古曰以老人/好噎哽故為備以祝之)陸賈有五男乃出所使越¶
槖中裝賣千金分其子各二百金為生産賈常乘安車¶
駟馬從歌鼓瑟侍者十人寳劍直百金謂其子曰與女¶
約過女女給人馬酒食極欲十日而更所死家得寳劍¶
車騎侍從者一歳中以往來過他客率不過再過數擊¶
鮮毋久溷女為也(本/傳)犬馬齒載(孔光傳載/一作臷)戴白之老(嚴/助)¶
(傳/)晚節末路(漢/書)含飴弄孫不復闗政(漢馬皇/后傳)宗世林年¶
<pb:KR3k0025_WYG_071-6a>¶
老婆娑(晉/書)抱子弄孫日以為樂(晉載/紀)¶
傳記桓帝侍中廼存年老口臭上出雞舌香與含之雞¶
舌頗小辛螫不敢咀咽嫌有過賜毒藥歸舍辭决就便¶
宜家人哀泣不知其故僚友求眡其藥出在口香咸嗤¶
笑之(應劭漢/官儀)¶
集年在桑榆間影響不能追(曹子/建)從容養餘日取樂於¶
桑榆　壯齒不常居(文/選)星星白髪垂(同/上)日昃景西(潘/岳)四¶
肢委隨筋骨挺解(選/)手足墮窳(同/上)來日苦短去日苦長¶
<pb:KR3k0025_WYG_071-6b>¶
(陸機/短歌)衰容不還稚(鮑昭/詩)草忌霜而逼秋人惡老而逼衰¶
(同/上)鳩杖扶老(邵楊/書)煖老須燕玉(杜/詩)暮顔&KR0804;青鏡　几杖¶
將衰齒　但遇新少年少逢舊親友後生血氣豪舉動¶
見老醜　白頭搔更短渾欲不勝簮　惟將遲暮供多¶
病未有涓埃答聖朝　白髪千莖雪丹心一寸灰　花¶
飛有底急老去願春遲可惜歡娛地都非少壯時　萍¶
蓬風波急桑榆日月侵　自知白髪非春事　人情老¶
易悲(並杜/詩)久知老㑹至不謂便見侵今年宜未衰稍已¶
<pb:KR3k0025_WYG_071-7a>¶
來相尋齒踈髪就種奔走力不任(栁覺/衰詩)𤣥花着兩眼視¶
物隔褷䙰燕席謝不詣游鞍懸莫騎(韓/集)髪之短者日益¶
白齒之摇者日益脱聰明不及於前時道徳日負於初¶
心兩目眵昏頭雪白　頭童齒豁　吾老世味薄　老¶
大百無益(並韓/集)老色日上面歡情日去心今既不如昔¶
後當不如今(白/集)漠漠病眼花星星愁鬢雪　白髪逐梳¶
落朱顔辭鏡去所怪少年心銷磨落何處　蹇歩何堪¶
鳴佩玉衰容不稱着朝衣　夜昏乍似燈將滅朝暗長¶
<pb:KR3k0025_WYG_071-7b>¶
疑鏡未磨　心灰不及爐中火鬢雪多於砌下霜　萬¶
病皆可治惟無治老藥　慚恐少年場不容垂白叟¶
老耳倦聲樂　急景凋年急於水　夜鏡藏鬢白秋泉¶
潄齒寒　白頭雖强醉不似少年歡　欲隨年少强遊¶
春自覺風光不屬身歌舞屏風花幛上幾時曽畫白頭¶
人　老心歡樂少　走趂風光應不稱閒尋松竹正相¶
當　風光不屬白鬚人　金帶垂腰衫委地年年衰痩¶
不勝衣　桑榆坐已暮鐘漏行將曉　即先朝露歸夜¶
<pb:KR3k0025_WYG_071-8a>¶
泉　前歳二毛生今年一齒落夜寢與朝食其間味亦¶
薄　失却少年無覔處　朱顔消不歇白髪生無處¶
霜侵殘鬢無多黒酒伴衰顔只暫紅(並白/集)白頭非是翠¶
娥隣(元㣲/之)晚歳同衰栁先秋愧大椿　老嗟去日光隂¶
促(並同/上)老骨懼秋月(孟東/野)疲牛䑛犢心猶切隂鶴鳴雛¶
力已衰(羅/隠)身瘦帶頻减髪稀冠自偏廢書縁惜眼多炙¶
為隨年　烟霞為老伴蒲栁任先凋　筋力上樓知(劉/賔)¶
(客/)年老銷蹇歩秋氣入衰情　年衰憶故鄉　顧影無¶
<pb:KR3k0025_WYG_071-8b>¶
如白髪何　鏡中無復少年時　欲並老容羞白髪毎¶
㸔兒戲憶青春(劉長/卿)優游暮齒(唐文/粹)末路多是非(同/上)霜¶
氣入病骨老人身生冰(孟東/野)白日將頽青山將暮(駱賔/王)¶
春來㸃檢閒遊數猶自多於年少人(白樂/天)丘園自得性¶
婚嫁不嬰心(錢起/詩)圍減帶緩髪稀弁傾(李義/山)¶
本朝老來光景似奔輪(歐陽/集)自是老年遊興少春風何¶
處不堪行(臨/川)嗟我與公皆老矣拂天松柏見栽時　細¶
書妨夜讀長簟怯昏眠取簟且一息抛書還少年(臨川/集)¶
<pb:KR3k0025_WYG_071-9a>¶
好去上天辭將相歸來平地作神仙　老去雍容平地¶
仙　老来漸減金釵興　衰髪不到耳　老人無睡漏¶
聲長　幅巾藜杖願為二老之風流甲第髙門坐㸔諸¶
郎之富貴　老去怕㸔新厯日退歸擬作舊桃符　人¶
老簮花不自羞花應羞上老人頭　白髪不遺窮(坡/詩)老¶
境誰為節(陳後/山)暮年貪佛替論文　風竹莫年須　杖¶
藜矜矍鑠　老覺山林可避人正須麋鹿與同羣却嫌¶
鳥語猶多事强管隂晴報客聞　老眼尚堪㸔細字白¶
<pb:KR3k0025_WYG_071-9b>¶
頭寧復要時名(並後/山集)渥然丹者為槁木黟然黒者為星¶
星(秋聲/賦)種種春風吹不長星星明月照還稀(臨/川)¶
　　　少壯¶
經壯有所用(記/)童子不帛不裘(玉/藻)十年曰㓜學二十曰¶
弱冠三十曰壯有室四十曰强而仕(曲/禮)七年曰悼悼有¶
罪不加刑(同/上)少之時血氣未定戒之在色及其壯也血¶
氣方剛戒之在鬬(語/)¶
子壯者以暇日修其孝悌忠信入以事其父兄出以事¶
<pb:KR3k0025_WYG_071-10a>¶
其長上　夫人㓜而學之壯而欲行之(孟/子)師曠曰少而¶
學者如日出之光壯而學者如日中之光(范/光)¶
史君之齒未也(左/)額上有壯髪(前趙/后傳)春秋鼎盛(賈誼/傳)¶
集兒童稚齒(選閒/居賦)弱冠秀髪(辨/亡)少年負壯氣(選/)意氣敷¶
腴在盛年(鮑昭行/路難)甫昔少年日早充觀國賓(杜/詩)我年十¶
八九壯氣横胷中(韓/集)¶
　　　精强¶
經伏生年過九十失其本經口以傳授(書/序)¶
<pb:KR3k0025_WYG_071-10b>¶
史衛武公年數九十有五矣猶箴儆於國曰自卿以下¶
至于長師士茍在朝者無謂我老耄而舍我朝夕以交¶
戒我(國/語)趙王使使視亷頗尚可用否頗一飯斗米肉十¶
斤使還報亷將軍雖老尚善飯(史本/傳)先零反趙充國年¶
七十餘上問誰可將充國曰亡踰於老臣願馳至金城圖¶
上方畧(前本/傳)馬援年六十二請擊五溪蠻曰臣尚能被¶
甲上馬乃據鞍顧盼以示可用帝笑曰矍鑠哉是翁也¶
(東漢/本傳)徂年已流壯情方勇(同/上)胡廣為三公年已八十而¶
<pb:KR3k0025_WYG_071-11a>¶
心力克壯達練事體明解朝章雖無蹇直之風屢有補¶
闕之益(本/傳)髫髪厲志白首不衰(伏湛/傳)吕尚七十氣貫三¶
軍(髙彪/箴)吕岱年已八十體素精勤躬親王事(通/鑑)羅結為¶
侍中總三十六曹事時年一百七精爽不衰魏主以其¶
忠慤任之使兼長秋卿監典後宫出入卧内年一百十¶
乃聽歸老又十年乃卒(晉/紀)傅隆年七十猶手自書籍躬¶
加隐校(齊太/祖紀)沈驎年過八十耳目猶聰明手冩細書三¶
二年滿數十篋(齊/書)身老而才壯齒宿而意新(唐李百/藥傳)裴¶
<pb:KR3k0025_WYG_071-11b>¶
度年雖老精明不衰(本/傳)吐谷渾冦邉李靖以足疾見房¶
𤣥齡曰吾雖老尚堪一行乃决策深入大戰數十殘其¶
國(李靖/傳)¶
集老驥伏櫪志在千里烈士暮年壯心不已(魏武帝/樂府歌)張¶
公一生江海客身長九尺鬚眉蒼徴起適遇風雲㑹扶¶
顛始知籌策長(杜/詩)丹心老未折(同/上)矍鑠據鞍時騁健慇¶
懃把酒尚多情(劉賔/客)矍鑠誇身健(白/集)將軍既敵如相遇¶
臨老猶能一據鞍　襟懐轉瀟灑氣力彌精堅(並同/上)¶
<pb:KR3k0025_WYG_071-12a>¶
本朝莫期九尺鬚眉白解醉佳人錦瑟旁　花間着雨¶
老猶能(李後/主)¶
　　　昏耄¶
經八十九十曰耄耄有罪不加刑焉(禮/記)再赦曰老旄(禮/司)¶
(刺/)殘年餘力不能毁山之一毛(列/子)¶
史老夫耄矣無能為也　諺所謂老將知而耄及之(左/)¶
田光曰臣精已消亡矣(史荆/軻傳)吾形已不逮也(同/上)丹老人¶
忘其前語(漢書/丹傳)喬琳衰老耳瞶上或時訪問應對失次¶
<pb:KR3k0025_WYG_071-12b>¶
(通鑑唐/徳宗)¶
集年未四十而視茫茫而髪蒼蒼而齒牙動摇(韓/文)酸寒¶
溧陽尉五十幾何耄(同/上)年既老矣耄又及矣(杜弼東/魏檄)桑¶
榆之光未暮蒲栁之質先零　强年過猶近衰相來何¶
速(白/集)¶
　　　喜悦¶
經一握為笑(易/)笑言啞啞(易/)且以喜樂　載笑載言¶
燕笑語兮(詩/)人喜則陶陶斯咏咏斯猶猶斯舞(記/)樂然¶
<pb:KR3k0025_WYG_071-13a>¶
後笑　夫子莞爾而笑(語/)¶
子喜而不寐　舉欣欣然有喜色(孟/子)辴然而笑(莊/子)¶
史粲然而笑(左/)司馬季主捧腹大笑(史/記)大笑冠纓索絶¶
(淳于/髠傳)忻然而笑(前揚/雄傳)一笑相樂斯亦可矣(薛宣/傳)匡説詩¶
解人頤(匡衡/傳)拂衣而喜(楊惲/傳)逌爾而笑(班固/賔戲)俯面掩口¶
盧胡而笑(後應/劭傳)拊掌歡笑(晉/鑑)謝安得謝𤣥破苻堅書心¶
喜甚過户不覺屐齒之折(晉本/傳)喜津津出眉宇間(唐李/林甫)¶
傳記合坐皆笑謂之哄堂哄堂笑不罰(唐/制)人情喜則恱¶
<pb:KR3k0025_WYG_071-13b>¶
集囅然而笑(左太/冲賦)陽氣見於眉宇之間(七/發)¶
本朝一家喜氣如春暖(坡/詩)掀髯一笑(坡/書)¶
　　　憂悶¶
經行邁靡靡中心摇摇知我者謂我心憂不知我者謂¶
我何求(詩黍/離)心之憂矣如匪澣衣靜言思之不能奮飛¶
　耿耿不寐如有隠憂　憂心悄悄　心之憂矣不遑¶
假寐　疢如疾首　心之憂矣如或結之　憂心惸惸¶
　逢此百憂尚寐無覺(兔爰注逢此百憂謂不樂/其生尚寐不欲覺之謂)我心¶
<pb:KR3k0025_WYG_071-14a>¶
藴結(素/冠)憂心如醉(詩/)色憂不滿容(記文王/世子)¶
子損言笑(列子/説符)夫憂患之來攖人心也非直蜂蠆之螫¶
毒而蚉蝱之慘怛也(淮南/子)心有憂者匡牀衽席弗能安¶
也菰飯芻牛弗能甘也琴瑟鳴竽弗能樂也(詮言訓/淮南子)¶
史虞卿非窮愁亦不能著書以自見於世(史本/傳)憂懣不¶
食(石顯/傳)未嘗解顔(唐文/宗紀)彫肝焦慮不皇寧息(晉/書)¶
集憂思煩亂精神越散(楚/詞)心沸熱其若湯　編愁苦以¶
為膺　歩徙倚而摇思怊(音/超)惝恍而永懐意荒忽而流¶
<pb:KR3k0025_WYG_071-14b>¶
蕩心愁悽而増悲(並同/上)愁非招而自來憂試排而不却¶
(梁劉孝機/歎別賦)腸一日而九迴(司馬遷報/任少卿書)置酒將欲飲愁來¶
填滿膺(江文通/恨賦)憂人不能寐耿耿夜何長(傷歌/行)絲竹徒¶
滿坐憂人不解顔(東門/行)誰知一寸心乃有萬斛愁攻許¶
愁城終不破蕩許愁門終不開(許一/作與)何物煮愁能得熟¶
何物燒愁能得燃閉門欲驅愁愁終不肯去深藏欲避¶
愁愁已知人處(庾信/愁賦)精散思越㒺若有失(答東阿/王書)白髪¶
三千丈緣愁似箇長(李/白)何人錯憶窮愁日愁日愁隨一¶
<pb:KR3k0025_WYG_071-15a>¶
線長(杜/詩)憂悶心飛揚　窮愁但有骨(並同/上)數盃澆腸雖¶
暫醉皎皎萬慮醒還新(韓/集)自然愁氣損天和安得康健¶
保天性(同/上)傷心自比籠中鶴剪盡翅翎愁到身(元㣲/之)愁¶
腸無可醫(杜荀/鶴集)愁色常在目歡容不上面(唐文/粹)如何一¶
寸心千愁萬愁入(皮日/休)坎𡒄懐百憂(鮑昭/詩)¶
本朝醉時萬慮一掃空醉後紛紛如宿草(東/坡)¶
　　　恐懼¶
經洊雷震君子以恐懼修省(易/)君子終日乾乾夕惕若¶
<pb:KR3k0025_WYG_071-15b>¶
厲無咎(易/)危薰心也(易/)若渉淵水　慄慄危懼若將隕¶
于深淵　怵惕惟厲中夜以興思免厥愆　心之憂危¶
若蹈虎尾渉于春冰(書/)戰戰兢兢如臨深淵如履薄冰¶
(詩/)如集于木如臨于谷(注恐/隕也)謂天葢髙不敢不局謂地¶
葢厚不敢不&KR1074;(詩/)¶
子危行側視振動悼慄處勢不便未足以逞其能也(莊/子)¶
史道路以目(史周/本紀)色如死灰(滑稽/傳)李斯曰斯本上蔡布¶
衣閭巷之黔首上不知其駑下遂擢至此當今人臣之¶
<pb:KR3k0025_WYG_071-16a>¶
位無居臣上者可謂富貴極矣物極則衰吾未知所稅¶
駕也(本/傳)破膽寒心(前谷/永傳)重足一跡不寒而栗(義縱/傳)杜門¶
齧舌(灌夫/傳)重足而立側目而視(汲黯/傳)朝廷多事督責大¶
臣自公孫𢎞後丞相比坐事死石慶雖以謹得終然數¶
被譴公孫賀引拜為丞相不受印綬頓首涕泣不肯起上¶
乃起賀不得已拜出曰我從是殆矣(通鑑漢/成紀)驚懼不知¶
所言汗出沾背徒唯唯而已(漢宣/紀)人有懼心精銳銷耎¶
(漢成/紀)兢兢如履冰慄慄如不滿日(光武/紀注)楊國忠謂客曰¶
<pb:KR3k0025_WYG_071-16b>¶
吾本寒家一旦縁椒房至此未知稅駕之所(唐/紀)如居風¶
濤洶洶靡定(同/上)朝士毎朝輙與家人訣曰未知復相見¶
否(武后/紀)崇髙之位憂重責深(揚子/雲)舉頭畏觸摇足恐堕¶
内獨怖急乍冰乍火(趙窮/鳥賦)苻堅同苻融伐晉堅登城望¶
王師部陣齊整將士精銳又北望八公山草木皆類人¶
形顧謂融曰此亦勍敵也憮然有懼色(晉苻/堅傳)¶
傳記向鵬衢而自愧瞻鶂路以驚魂(白/帖)¶
集若負芒刺於背(選豪/士賦)五内震駭(選/書)累卵疊棊觀形懐¶
<pb:KR3k0025_WYG_071-17a>¶
怛(魏都/賦)衆毁所歸不寒而慄(報孫㑹/宗書)䘮精亡魄失歸忘¶
趍(東京/賦)弱禽飛時攅箭險蹇驢行處薄冰危(施肩/吾詩)危素¶
卵之累殻甚𤣥燕之巢幕(潘安/仁賦)危冬葉之待霜(同/上)身寄¶
虎吻危同朝露(桓𤣥/上表)心折骨寒(江文通/别賦)瑟縮不安(韓/文)駭¶
汗如雨(同/上)鷙鳥之髙翔兮㜸狐惴而弗食(栁弔/萇𢎞)魂驚怯¶
怒蛙(栁/文)傷弓未息新驚鳥(白/集)心魂不寧手足無措　慄¶
然如履春冰凛然若馭朽索　相目而變色(並同/上)咋舌¶
不敢言吞寃銜忍(劉賓/客)進退惟谷冰炭在懐　重兢累¶
<pb:KR3k0025_WYG_071-17b>¶
媿(並同/上)隼猜鴻蓄縮虎横犬迍邅(元㣲/之)落雨更紛飛誰¶
能不驚骨(孟浩/然)周章跼蹐胡顔自安(劉賓/客)¶
木朝瑟縮愈不安　鍼氊無穏坐　劍米有危炊(東/坡)¶
　　　福祉¶
經受兹介福(易/)如山如阜如岡如陵如川之方至以莫¶
不増如月之恒如日之升如南山之夀不騫不崩如松¶
柏之茂無不爾或承　福禄申之福禄膍之萬福攸同¶
　俾爾戩榖罄無不宜受天百禄降爾遐福惟日不足¶
<pb:KR3k0025_WYG_071-18a>¶
　降福禳禳降福簡簡　天錫純嘏福禄如茨　受福¶
無疆　以介景福　錫兹介福(詩/)永膺多福　九五福¶
一曰夀二曰富三曰康寧四曰攸好徳五曰考終命¶
襲于休祥　膺受多福(書/)福者備也備者百順之名也¶
　承天之祐(禮/記)¶
史唯厚徳者能受多福　受天豐福(國/語)中外禔福(前司/馬相)¶
(如/傳)承蒙福祉(禮樂/志)休嘉砰隠(同上砰普/耕反盛意)婁師徳專綜邊¶
任三十餘年當危亂之時族滅者相繼師徳出將入相¶
<pb:KR3k0025_WYG_071-18b>¶
能以功名終始識者多之(唐本/傳)富貴夀考哀樂終始(郭/子)¶
(儀/傳)張萬福始終禄食七十年未嘗一日言病(本/傳)¶
傳記崔琳三十年間無中外緦麻之䘮(明皇/雜録)¶
集景福肸蠁而興作(選左思蜀都賦五臣吕尚注曰景/大也肸蠁温生蟲&KR0008;類大福之興)¶
(有如此同羣飛而/多也興作皆起也)家膺五福堂享三夀(陳子/昂)真是超然¶
五湖客未知終始郭汾陽(杜牧/之)五福叢滋(唐文/粹)¶
本朝方公之輝華顯赫之時而其親享夀考康寧之福¶
夫得禄及親人以為幸也而公以榮名顯仕為之養綵¶
<pb:KR3k0025_WYG_071-19a>¶
衣而戯者人以為孝也而公以金章紫綬恱其顔使天¶
下為子者莫不欲其親如公之親為父母者莫不欲其¶
子如公之為子也(歐公/集)蒙休承福内外用寧(臨/川)且綏福¶
履(同/上)信順為助葢大有上吉之祥髙名令終真既醉太¶
平之福(東坡/文)弼亮四世如畢公夀考百年如衞武(東坡/文賀)¶
(范端/明啟)年髙禄祚多(欒/城)¶
　　　凉薄¶
子福輕乎羽莫之知載(莊/子)¶
<pb:KR3k0025_WYG_071-19b>¶
史武帝自為太子時聞枚乘名及即位乘年老乃以安¶
車蒲輪徴乘道死(西漢/本傳)齊廣寧王孝珩歎曰自神武皇¶
帝以外(一作/來)吾諸父兄弟無一人至四十者命也(通鑑/陳紀)¶
文惠太子惡西昌侯鸞嘗曰我意中殊不喜此人當由¶
其福薄故也(齊武/帝紀)王維私邀孟浩然入内署俄而𤣥宗¶
至浩然匿牀下維以實對帝曰朕聞其人而未見也詔¶
浩然出帝問其詩浩然自誦所為至不才明主棄之句¶
帝曰卿不求仕而朕未嘗棄卿奈何誣我因放還(唐孟/浩然)¶
<pb:KR3k0025_WYG_071-20a>¶
(傳/)薄命之人不足與成功名(李靖/傳)¶
集自古聖賢多命薄(杜/詩)吾憐孟浩然短褐即長夜(同/上)常¶
三娶而卒無主婦庭無倚廬堂無抱孤(栁/文)詞人命薄多¶
無位(白樂/天)因知早貴多才子不得多時在世間(同/上)世間¶
尤物不長生(劉賓/客)道甚長而命窄(同/上)上嘗三欲命李白¶
官卒為宫中所捍而止(李翰林/别集序)¶
本朝范文正公守鄱陽有書生自言寒餓時盛行歐陽¶
率更字薦福碑墨本直千金文正為打千本求售于京¶
<pb:KR3k0025_WYG_071-20b>¶
師紙墨已具一夕雷擊碎其碑(類/説)一夕雷轟薦福碑(東/坡)¶
(作窮/措大)¶
　　　康樂¶
經四體既正膚革充盈人之肥也(禮/記)耳目聰明血氣和¶
平(樂/記)心廣體胖(大/學)身其康强(書洪/範)五福三曰康寧(同/上)¶
史百體堅强手足便利(史記强/一作剛)¶
　　　疾病¶
經无妄之疾勿藥有喜(易/)有負薪之憂(記曲/禮)曽子寢疾¶
<pb:KR3k0025_WYG_071-21a>¶
病(注病謂/病困)曽元曰夫子之病革矣(注革急/也禮記)¶
子有采薪之憂(孟/子)滿奮畏風在晉武帝坐北窻有琉璃¶
屏實宻似踈奮有難色帝笑之奮曰臣猶吳牛見月而¶
喘(郭/子)¶
史河魚腹疾(左/)秦醫和曰天有六氣滛生六疾過則為¶
菑隂滛寒疾陽滛熱疾風滛末疾雨滛腹疾晦滛惑疾¶
明滛心疾女陽物而晦時滛則生内熱惑蠱之疾　晉¶
侯求醫於秦秦使醫和眡之曰疾不可為也是謂近女¶
<pb:KR3k0025_WYG_071-21b>¶
室疾如蠱非鬼非食惑以䘮志　心之精爽是謂魂魂¶
去之何以能久　晉侯疾秦伯使醫至曰疾不可為也¶
在肓之上膏之下攻之不可達之不及藥不至焉不可¶
為也(左/)素有負薪之疾(史/記)不幸罹霜露之疾(公孫/𢎞傳)扁鵲¶
曰疾之居腠理也湯熨之所及也在血脉鍼石之所及¶
也在腸胃酒醪之所及也在骨髓雖司命無奈之何(本/傳)¶
狗馬之疾(前嚴/助傳)青病(馮昭儀傳/滿身青也)未嘗請疾(三王傳/請問也)膠西¶
王隂痿一近夫人病數日(同/上)必為錮疾(賈誼/傳)身有内疾¶
<pb:KR3k0025_WYG_071-22a>¶
(吳王/濞傳)許商被病殘人(班固傳商/一作裔)病力(汲黯傳力/謂甚也)相如善¶
著書常有消渇病(司馬相/如傳)疾稍侵(史丹/傳)謁泰山而請命¶
(後漢許/俊傳)命懸呼吸(魏志/注)漢上羸殘號半人(晉書習/鑿齒傳)殷仲¶
堪患耳聞牀下蟻動謂之牛鬬(本/傳)晉衛玠好言𤣥理其¶
後多病體羸母常禁其語(本傳互/入情變)老病百日革帶常應¶
移孔(南沈/約傳)¶
集邪氣襲余之形體兮疾病憯怛而萌生(楚/辭)玉體不安¶
(文/選)解衣一卧肢體不復相關(沈約/徐勉)風毒敗形隂沴遷魂¶
<pb:KR3k0025_WYG_071-22b>¶
禍氣侵骨滛神化脈體側筋倦榮乖衛逆(桞斬曲/几文)常恐¶
游岱宗不復見故人(劉楨/詩)婢能尋本草犬不吠醫人(白/樂)¶
(天/)衰疾多時似瘦仙(同/上)病體得秋輕(劉賓/客)脹腹堪成鼓¶
羸形漸比柴耳鳴疑暮角眼暗助昏霾(元㣲/之)多病所須¶
惟藥物(杜/詩)¶
本朝兩脛惟骨拜履俱難雙瞳雖存黒白難辨(歐公/集)弱¶
脛零丁惟存骨立昏瞳眊瞀常若㝠行　中病消渇注¶
若漏巵弱脛零丁幾如槁木(並同/上)病骸今似沈休文(臨/川)¶
<pb:KR3k0025_WYG_071-23a>¶
負薪無力病浸滛(同/上)眼暈見花真是病耳虗聞蟻定非¶
聰(坡/詩)¶
　　　貴顯¶
經秉國之鈞(變小/雅)三命赤韍葱衡(記玉/藻)三命不齒(祭/義)¶
子夫子當路於齊(孟/子)紆朱懐金(揚/子)三命族人雖七十不¶
敢先(荀大/畧)¶
史服冕乘軒(左/傳)周公拜乎前魯公拜乎後(公羊/傳)武安之貴¶
在日月之際(史魏其/等傳論)貴振天下(孝武/紀)王氏一姓乘朱輪華¶
<pb:KR3k0025_WYG_071-23b>¶
轂者二十三人青紫蟬貂充盈幄内(前劉/向傳)印何纍纍綬若¶
若耶(石顯/傳)石奮及四子皆二千石人臣尊寵舉集其門號¶
為萬石君(本傳互/入家世)戴金貂之飾(谷永/傳)歴金門上玉堂(揚雄/傳)¶
近臣簮筆以待顧問(張安/世傳)登文石之陛涉赤墀之塗(梅福/傳)¶
當軸處中(車千/秋傳)司馬安四至九卿昆弟同時至二千石十¶
人(汲黯/傳)楊惲丞相敞子家隆盛乘朱輪者十人(本/傳)武帝賜¶
嚴助書曰君厭承明之廬勞侍從之事(本/傳)嚴延年兄弟五¶
人皆至大官東海號曰萬石嚴嫗(本傳嫗/其母也)平帝以孔光為¶
<pb:KR3k0025_WYG_071-24a>¶
太師賜靈夀杖入省中用杖(本/傳)竇氏一公兩侯三公主四¶
二千石相與並時官府邸第相望於功臣中莫與為比(後/竇)¶
(融/傳)貴寵最盛與九卿絶席(馬防/傳)毎朝㑹與三公絶席(梁冀/傳)¶
趨走日月之側(孟嘗/傳)朝夕論思日月獻納陪扈清蹕(張衡/傳)¶
耿況病兄弟六人皆垂青紫省侍當代以為榮(耿弇/傳)重侯¶
累將建天樞執斗柄(崔駰/傳)梁冀一門前後七侯三皇后六¶
貴人二大將軍夫人女食邑稱君者七人尚公主者三人¶
其餘卿將尹校五十七人(通鑑後漢/桓帝紀)㑹稽内史周札一門¶
<pb:KR3k0025_WYG_071-24b>¶
五侯宗族彊盛吳士莫與為比(晉明/紀)八座尚書則荷紫¶
以坐紫為袷囊綴之服外加於左肩(輿服/志)位班三事邑¶
啟萬家(通鑑梁/髙祖紀)鳴玉在腰囬豐貂以步文昌聳髙蟬而¶
趨武帳(南史何/敬容傳)持槖簮筆(同上文/杳傳)漢尚書郎口含雞舌¶
香以其奏事答謝欲使其氣息芬芳也(宋百/官志)温彦博為¶
中書侍郎兄大雅時為黄門侍郎與彦博對居近宻時¶
人榮之(唐髙/祖)上命圖畫功臣於凌煙閣(太宗/紀)蘇瓌為同¶
中書三品蘇頲拜中書舍人父子同在禁院朝廷榮之¶
<pb:KR3k0025_WYG_071-25a>¶
(本/傳)校中書令者二十四人八子七壻皆貴顯朝廷(郭子/儀傳)¶
張嘉祐嘉貞毎上朝軒葢趨導盈閭巷時號所居坊曰¶
鳴珂里(本/傳)接武䕫龍簉羽鵷鷺(上官/儀傳)唐時凡拜相禮絶¶
班行自子城東至府第載沙填路名曰沙堤或百僚問¶
疾有司設幕次排班元日冬至立仗百官皆備燭炬謂¶
之火城宰相將至火城皆撲滅以避(國史/補)¶
傳記尚書郎入直臺中官供新青縑白綾被或錦被晝¶
夜更宿幃帳晝通中枕尚書卧旃蓐冬夏隨時改易太¶
<pb:KR3k0025_WYG_071-25b>¶
官供食五日一美食下天子一等尚書郎伯使一人女¶
使二人皆選端正者伯使從至上東門還女侍使挈被¶
服執香爐燻䕶衣(漢官/儀)士之貴權不過尚書(漢官/解説)黄金¶
横帶而馳(戰國/策)身帶三綬寵貴至盛(束觀/漢志)李藩未第有¶
僧告曰公是紗籠中人藩問其故曰凡宰相㝠司必立¶
其像以紗籠䕶之後果至台輔(西京/雜記)將相列金榜(同/上)¶
集六印磊落駢組流離(蔡邕/釋誨)出入金華之殿升降承明¶
之闕(江淹詣建/平王上書)紅藥當階翻(文選/詩)戴蟬珥貂入侍帷幄¶
<pb:KR3k0025_WYG_071-26a>¶
出擁華葢(曹子/建)金張服貂冕許史乘華軒(左記/室詩)朱輪華¶
轂擁旄萬里(丘希/範書)結綬金馬之庭髙議雲臺之上(選/書)飛¶
翠緌拖鳴玉以出入禁門(西征/賦)紆青拖紫(揚雄/解嘲)排朱門¶
入紫闥(魯/褒)賓御紛颯沓鞍馬光照地(鮑昭/詩)三入承明廬¶
車服一何焕(應璩詩注云璩初為侍郎又/為常侍又為侍中故云三入)職近日月(王/肅)¶
(論/)天顔有喜近臣知　朝罷香煙攜滿袖　侍臣緩歩¶
歸青瑣退食從容出毎遲　聽履上星辰　光輝仗鉞¶
雄　榮光懸日月　雲霄今已逼　人生五馬貴　翰¶
<pb:KR3k0025_WYG_071-26b>¶
林逼華葢　髙名入竹帛新渥照乾坤(杜/詩)天與三台座¶
人當萬里城　宿昔三台踐榮華駟馬歸印從青𤨏拜¶
翰入紫宸輝(張九/齡)四面諸侯瞻節制　佩玉鳴環交響¶
庭户(劉賓/客)䕶衣直夜南宫静焚草清時左掖深(權載/之集)玉¶
人識路得清問　風生鞍馬疾日出旌旗鮮　便蕃清¶
近烜赫光大(並同/上)雙旌擁萬㦸中有霍嫖姚(韋應/物)絳闕¶
銀河曙東風右掖春官隨名共美花與思俱新綺陌朝¶
逰間綾衾夜直頻横門開日月髙閣切星辰(韓/集)利澤施¶
<pb:KR3k0025_WYG_071-27a>¶
於人名聲昭於時坐於廟堂進退百官而佐天子出令¶
其在外則樹旗旄羅弓矢武夫前呵從者塞途供給之¶
人各執其物夾道而疾馳喜有賞怒有刑　爵勲逮僮¶
𨽻　其後閣下位益尊伺候於門墻者日益進夫位益¶
尊則賤者日隔伺候於門墻者日益進則愛博而情不¶
專(與陳京給事/書並韓文)羅曲旃於堂下列長㦸於門前(楊盈/川)司¶
言鳳綍揮翰龍池(陳子/昂)遊鳳凰之池觀蓬萊之閣天下¶
之榮踐也(同/上)宻侍樞機草偷瞻咫尺顔恩垂天詔近對¶
<pb:KR3k0025_WYG_071-27b>¶
久漏聲閑(元㣲/之)兵衛森畵㦸燕寢凝清香　金貂傳幾¶
葉(韋應/物集)一身自樂何足言九族為榮真可羡(權載/之)勁直¶
隨臺柏芳香動省蘭(劉長/卿)肅穆烏臺上雍容粉署中(同/上)¶
金帶縋腰衫委地(白樂/天)官曹清切非人境風月鮮明似¶
洞天　傳呼鞭索索拜舞佩鏘鏘　春風侍女䕶朝衣¶
　介然風規有光近侍(並同/上)劍珮聲隨玉墀歩衣冠身¶
惹御爐香(王維/集)軒冕三紀(姚崇/銘)横據要津　彤弓隨武¶
庫金印逐文房(杜牧/之)太守負弩前驅守丞引童下拜¶
<pb:KR3k0025_WYG_071-28a>¶
承恩不許離床謝宻詔長教侍案書(王/建)遶身垂印綬(姚/合)¶
(詩/)左貂右蟬榮冠東省(王無/功)出身侍丹墀舉翮凌青㝠¶
(髙逹/夫)青雲生羽翼畫省比神仙委佩雲霄裏含香日月¶
前(儲光/羲)朝升玉署朝天紀夕憇金闈奉帝綸(王勃/詩)直登¶
宣室螭頭上横度甘泉豹尾中(李義/山)趨其庭有魏絳之¶
金石焉候其門有亞夫之棨㦸焉(栁/文)及親之貴自古罕¶
兼老萊則空耀綵衣多慙紱冕潘岳則惟稱夀酒固乏¶
鼎彛豈同大國進封髙堂拜慶(司空/表聖)荷筆入文昌(駱賔/王)¶
<pb:KR3k0025_WYG_071-28b>¶
吟處美人擎筆硯行時飛鳥避旌旃(方雄/飛)玉樹滿庭家¶
轉貴雲衢獨歩位初髙(錢/起)贊書辰告節印照路(權徳/輿詩)宫¶
漏夜催封事草爐煙曉侍入朝衣(鄭槩/聨句)¶
本朝文潞公逮事四朝荐更二府七換節鉞位將相五¶
十餘年徧歴公孤兩以太師致仕(三朝言/行録)錦衣晝歸閭¶
里驚　歸來解帶西風冷衣袖猶沾玉案香　金門玉¶
堂早接雋遊之末紫樞黄閣晚陪國論之餘(歐公/集)榮附¶
中天日月光(臨/川)衡紞紘綖備三公服飾之盛櫜䕫㦸纛¶
<pb:KR3k0025_WYG_071-29a>¶
兼大將威儀之多(同/上)上尊日日開黄封賜茗時時烹小¶
鳳(坡/詩)紫府侍臣鳴玉烏臺御史生風(山/谷)班近聞香早¶
人間風月不到處天上玉堂森寳書　衣拂御爐香¶
職親黄屋傍堯軒　殿上給扶鳴漢履螭頭簮筆見秦¶
冠(山/谷)笙歌聲裏旌旗動羅綺叢中語笑香(後/山)袖中諫草¶
朝天去頭上宫花侍宴歸(歸田/録)太宗尤重内外制之任¶
嘗曰朕聞朝廷命一舍人六姻相賀諺以為一佛出世¶
豈容易哉又曰學士之職清要貴重朕嘗恨不得為之¶
<pb:KR3k0025_WYG_071-29b>¶
(楊億/談苑)陳彭年在翰林兼十餘職皆文翰清秘之目人謂¶
其署寓為一條冰(聖宋/掇遺)¶
　　　早達¶
史桑𢎞羊年十三為侍中(史記/本傳)甘羅十二為秦上卿(本/傳)¶
霍去病年十八為侍中(西/史)張辟疆為侍中年十五(西/漢)陳¶
咸年十八為左曹二十餘為御史中丞(蕭育/傳)終軍年十¶
八為博士後為諫議大夫(漢/書)賈生矯矯弱冠登朝(班固/叙傳)¶
(下/)賈誼年二十餘為博士超遷歳中至太中大夫(本/傳)鄧¶
<pb:KR3k0025_WYG_071-30a>¶
禹為大司徒封髙宻食邑萬户時年二十四(後漢/本傳)諸葛¶
恪領丹陽太守賜㦸武騎三百拜軍令作鼓吹導引歸¶
家時三十二　王僧綽遷侍中時年二十九(晉本/傳)王儉¶
年十八遷尚書右僕射領吏部(本/傳)荀羡監徐州軍年二¶
十八中興方伯未有如羡少者(晉/書)¶
傳記習鑿齒吏才不常宣武器之未三十用為荆州治¶
中謝牋曰不遇明公荆州老從事耳(世/説)荀中郎年二十¶
已為荆府都督(髙氏/小史)崔湜弱冠進士及第其初執政方¶
<pb:KR3k0025_WYG_071-30b>¶
二十至宰輔年始三十(翰林/盛事)劉晏以神童為秘書省正¶
字(唐明皇/雜録)¶
集楊炯年十一待制𢎞文館(楊炯渾/天賦序)勝帶宦玉城(文選/宦一)¶
(作/官)三十擁旄誰不羡(劉長/卿)年未四十班於赤墀之下簮¶
筆持簡為王近臣(崔祐/甫議)弱冠厲羽翼儀初升(夏侯/湛誄)弱冠¶
歩鼎鉉(潘正叔/贈河陽)榮禄何妨早甘羅亦小兒(韋應/物)¶
　　　驟貴¶
經説築傅岩之野惟肖爰立作相(書説/命上)¶
<pb:KR3k0025_WYG_071-31a>¶
史無閥閱功勞特以一言寤意數月取宰相封侯世未¶
嘗有也(漢武/紀)公孫𢎞起白衣為天子三公(西漢/本傳)賈誼為¶
博士超遷一歳中至太中大夫(本/傳)田千秋以一言寤意¶
旬月取宰相封侯(本/傳)主父偃上書朝奏暮召歳中四遷¶
(本/傳)栁粲及第不四年為宰相(唐/鑑)張柬之為洛州司馬姚¶
崇薦之曰其人老唯亟用之即日召拜平章事(本/傳)喬琳¶
為懐州刺史上求人於不次之地張渉舉琳為相(張渉/傳)¶
劉展曰展自陳留參軍數年至刺史可謂暴貴矣(本/傳)路¶
<pb:KR3k0025_WYG_071-31b>¶
巖自支使為御史不出長安城十年至宰相(通/鑑)¶
𫝊記駢角挺生一朝暴貴(史/通)董卓徴荀爽至府三日策拜¶
司空起岩穴九十五日而為台司(荀氏/家傳)尚父之帥河中¶
也咸寧郡王渾公佐之不十年按控數州繼踐台庭(郭/子)¶
(儀家/傳)¶
集一佐成湯遂荷阿衡之號(選/牋)釋褐而傳(揚雄/解嘲)千秋一¶
日九遷荀爽十旬逺至(任彦昇為/范尚書表)掉頭稱俊造翹足取¶
公卿(白樂/天集)¶
<pb:KR3k0025_WYG_071-32a>¶
本朝以一日而葢天下(東/坡)¶
　　　晩發¶
史絳縣人七十有三年矣趙孟仕之使為君復陶(注衣/服之)¶
(官/)以為絳縣師(左/)束帛加璧安車駟馬迎申公弟子二¶
人乘鞀傳從時已八十餘矣天子以為中大夫(史儒/林傳)韋¶
賢年七十餘為丞相(西漢/本傳)公孫𢎞年七十以賢良徴為¶
博士至宰相封侯(本/傳)鄭武公年過八十入為周司徒(晉/劉)¶
(毅/傳)張柬之以賢良召時年七十餘矣狄仁傑薦曰荆州¶
<pb:KR3k0025_WYG_071-32b>¶
長史張柬之雖老宰相材也姚崇又薦曰其人老唯亟¶
用之即日召拜平章事年已八十(唐書/本傳)¶
傳記卓茂年七十餘拜太傅(東觀/漢記)¶
集飄飄蘇季子六印佩何遲　紫綬映晚年(杜/詩)共憐芳¶
意晚秋露未須漙(劉長/卿)古人多重晩年榮(杜荀/鶴集)¶
本朝梁灝年八十二歳雍熙二年狀元及第謝啟云白¶
首窮經少伏生之八歳青雲得路多太公之二年後終¶
祕書監卒年九十餘(正/敏)¶
<pb:KR3k0025_WYG_071-33a>¶
　　　㣲賤¶
經孔子曰吾少也賤故多能鄙事(語/)¶
史主父偃曰結髪逰學四十餘年身不得遂親不以為¶
子昆弟不収賓客棄我我阨日久矣(史本/傳)衛青曰人奴¶
之生得無笞罵足矣(本/傳)趙髙世世卑賤(蒙恬/傳)莊舄故越¶
之鄙細人也(陳軫/傳)欒布窮困賃傭於齊為酒家保數歳¶
為人所掠賣為奴於燕(史/)虞卿非窮愁亦不能著書以¶
見於世(本/傳)寄食於漂母無資身之策受辱於跨下無兼¶
<pb:KR3k0025_WYG_071-33b>¶
人之勇(通/鑑)家貧傭作(匡衡/傳)陳渉甕牖繩樞之子甿𨽻之¶
人遷徙之徒也(賈誼/傳)生為愍𨽻(表言為徒/𨽻可哀愍)賣傭於齊(欒/布)¶
(傳/)與人傭耕(陳勝/傳)閭閻之𨽻臣(武五子傳顔/師古曰賤也)從人寄食¶
(韓信/傳)攻苦食啖(叔孫/通傳)兩人所出㣲(謂竇廣/國兄弟)陳寔出於单¶
㣲　黄憲世貧賤父為牛醫　郭泰世貧賤早孤母欲¶
使給事縣廷林宗曰大丈夫焉能處斗筲之役乎(本/傳)衛¶
青出於奴虜　身非王公大人名族之後　韓安國起¶
自徒中朱買臣出於幽賤並以才守本邦　魏髙允曰¶
<pb:KR3k0025_WYG_071-34a>¶
臣少賤惟知農事(漢/鑑)劉文静與裴寂曰吾二人者可終¶
羈賤乎(隋/書)西川節度使陳敬瑄素賤㣲報至蜀蜀人皆¶
驚莫知為誰(唐僖/宗)魏知古本起小吏因姚崇引薦以至¶
同為相崇意輕之(唐𤣥/宗)¶
集布衣單門(文/選)朝不坐宴不與言賤也(白/帖)唐白志貞嘗¶
從雜類出自㣲賤(栁/文)¶
本朝韓全義家世寒史失其先世(孔/帖)天窮無所逃(一作/遁東)¶
(坡/詩)¶
<pb:KR3k0025_WYG_071-34b>¶
　　　富盛¶
經乃求千斯倉乃求萬斯箱(詩/)富潤屋(記/)富有曰茍美¶
矣(語/)¶
子重裘累茵而坐(公孫/子)晉楚之富不可及也(孟/子)虞氏梁¶
之富人髙樓臨大路設樂陳酒擊搏樓上(列/子)有富厚丘¶
山之積(荀子/富國)¶
史髙臺深池撞鐘舞女(左/)管仲相齊富擬公室(史/記)夫倮¶
鄙人牧長清窮鄉寡婦禮抗萬乘名顯天下豈非以富¶
<pb:KR3k0025_WYG_071-35a>¶
耶　無鹽氏富埒關中(貨殖/傳)金石絲竹之聲不絶於耳¶
俳優侏儒之笑不乏於前(主父/偃傳)富者衆之怨也(漢宣/紀)乘¶
堅策肥曵絲履縞　藏鏹千萬(漢/紀)鐘鼓帳帷不移而具¶
(賈山/傳)髙貲富人(地理志言/多財也)家貲累巨萬(杜周/傳)任氏善富¶
者數十世(貨殖/傳)田園極膏腴(田蚡/傳)奉養極為鮮明(王吉/傳)¶
南金和寳冰紈霧縠之積盈牣珍藏嬙媛侍兒歌童舞¶
女之玩充備綺室(後漢宦/者傳)財寳足富數世(漢桓/帝紀)和嶠富¶
擬王者而至吝(晉本/傳)石崇絲竹盡當時之選庖厨極水¶
<pb:KR3k0025_WYG_071-35b>¶
陸之珍(同/上)髙陽王雍富貴冠一國出則儀衛塞路歸則¶
歌吹連日夜一食直錢數萬李崇富埒於雍而性儉嗇¶
嘗謂人曰髙陽一食敵我千日河間王琛每欲與雍争¶
富謂章武王融曰不恨我不見石崇恨石崇不見我融¶
素以富自負歸而惋歎卧疾三日王繼曰卿之貨財計¶
不减於彼何為愧羡乃爾融曰始謂富於我者獨髙陽¶
耳不謂更有河間繼曰卿似袁術在河南不意世間復¶
有劉備耳(梁髙/祖紀)郭子儀月入俸錢二萬緡私産不在焉¶
<pb:KR3k0025_WYG_071-36a>¶
府庫珍貨山積(唐帝/紀)白承福家甚富飼馬用銀槽(晉/鑑)¶
傳記居則廣厦&KR0201;房下羅幃來清風倡優侏儒處前迭¶
進而諂諛燕則鬬象棋而舞鄭女綵色以滛目流聲以¶
虞耳(説苑説/善篇)石崇為客作豆粥咄嗟便辦(世説/上)明皇問¶
富人王元寳家財多少對曰請以一縑繫陛下南山一¶
樹南山樹盡臣縑未盡(李元獨/異志)郭况累金數億庭中起¶
髙閣厝衡石於其上以稱量珠玉也謂為瓊厨金窟(子/年)¶
(拾遺/記)¶
<pb:KR3k0025_WYG_071-36b>¶
集致崑山之玉有和隋之寳垂明月之珠服太阿之劍¶
(李斯/書)錦墻雕柱(傅元正/都賦)藏鏹巨萬(左太/冲)富與地侔貲(揚/雄)¶
鞍馬光照地(鮑明/逺)賓從皆珠玳鞍馬悉輕肥(選/詩)身被輕¶
暖口厭百味　目極華麗耳倦絲竹(曹子/建)流懸藜之夜¶
光綴隋珠以為燭(選西/京賦)富埒陶白貲巨程羅山擅銅陵¶
家藏金穴出平原而聨騎居里閈而鳴鐘(廣交/論)青樓臨¶
大路(樂/府)玉饌薪燃蠟椒房燭用銀(元㣲/之)北里富熏天髙¶
樓夜吹笛(杜/詩)金丸落鳴鳥(鳴一/作飛)狐裘獸炭酌流霞(李太/白)¶
<pb:KR3k0025_WYG_071-37a>¶
寳葢雕鞍金絡馬蘭窓繡柱玉盤龍繡柱璇題粉壁映¶
鏘金鳴玉王侯宫(駱賔/王)庫車軟轝香衫細馬(白樂/天)當今¶
甲第與王宫織成歩幛錦屏風綴珠䧟鈿帖雲母五金¶
七寳相玲瓏　貴主冠浮動親王轡閙装金鈿相照耀¶
朱紫間熒煌毬簇桃花騎歌廵玉葉觴窪銀中貴帶昂¶
黛内家粧(白樂/天)睡鴨香爐換夕燻(李商/隠)開瓊筵以坐花¶
飛羽觴而醉月(唐文/粹)咳唾萬金　意氣驕滿路鞍馬光¶
照塵(並同/上)羅幃送上七香車寳扇迎歸九華帳(王/維)黛蛾¶
<pb:KR3k0025_WYG_071-37b>¶
陳二八珠履列三千舞轉廽紅袖歌愁歛翠鈿滿堂開¶
照耀分座儼嬋娟油額芙蓉帳香塵玳瑁筵繡旗隨影¶
合金陣似波旋(温飛/卿)瑶簮錦裾千萬侍女(杜牧/之)¶
本朝君家稻田冠西蜀𢷬玉揚珠三萬斛傾家取樂不¶
論錢散盡黄金如轉燭(坡/詩)¶
　　　貧窶¶
經無衣無褐何以卒歲　終窶且貧莫知我艱(詩/)貧者¶
不以貨財為禮　傷哉貧也生無以為養死無以為禮¶
<pb:KR3k0025_WYG_071-38a>¶
(禮/記)儒有一畝之宫環堵之室蓽門圭竇蓬戸甕牖易衣¶
而出并日而食(禮/記)一簞食一瓢飲　回也屢空(語/)¶
子皆衣褐捆屨織席以為食(孟/子)原憲居魯蓬户不全桑¶
以為樞而甕牖上漏下濕(莊/子)曽子居衛三日不舉火十¶
年不製衣正冠而纓絶斂襟而肘見　孔子曰我諱窮久¶
矣而不免命也　莊子衣大布而補之魏王曰何先生¶
之憊耶莊子曰衣敝履穿貧也非&KR0629;也　槁項黄馘¶
捉衿而肘見納履而踵决(莊/子)蓬户桑樞(淮南/子)少有之者¶
<pb:KR3k0025_WYG_071-38b>¶
貧至無有者窮(荀/子)姚義困於窶房𤣥齡曰傷哉窶也(文/中)¶
(子/)家有長卿壁立之貧腹懐翳桑絶糧之餒(抱朴/子)¶
史室如垂磬(國/語)猶有食色(左/傳)王章為諸生學長安病無¶
被卧牛衣中(漢/書)竇少君家貧為人所掠賣傳十餘家¶
東郭先生貧困孤寒衣敝履不全行雪中履有上無下¶
足盡踐地(史/)蓽輅藍縷(服䖍曰藍縷/言衣敝壊)家貧落魄(史晉灼/曰落拓)¶
(義同/也)貧人常衣牛馬之衣而食犬彘之食(前/漢)司馬相如¶
家徒四壁立自着犢鼻褌(本/傳)積土為室編蓬為户(東方/朔傳)¶
<pb:KR3k0025_WYG_071-39a>¶
菜食不厭(足/也)衣又穿空可為酸鼻　衣敝履空(鮑/宣)無立¶
錐之地(張良/傳)始君約時(張耳/傳)貧者短褐不全(貨殖/志)糲粲¶
之食𤓰匏之羮(劉向/序)伏臘無糟糠(糟一作/粕東漢)衣無兼副(蔡/彤)¶
(傳/)摶手困窮(龎參/傳)甑中生塵釜中生魚(范丹/傳)環堵蕭然¶
不蔽風日短褐穿結簞瓢屢空(陶潜/傳)韓信家貧常從人¶
寄食(通/鑑)崔琳為鄔令貧無車馬單歩之官(魏/志)盧攜曰貧¶
者磑蓬實為麫蓄槐葉為韲(通/鑑)¶
傳記李陽冰家無宿舂之儲出無代歩之乘(李陽/冰論)朝營¶
<pb:KR3k0025_WYG_071-39b>¶
夕用故無宿給(語溪/記)¶
集無衣裘以御冬兮恐溘死而不得見乎陽春(楚/辭)自余¶
為人逢運之貧簞瓢屢罄絺綌冬陳翳翳柴門事我宵¶
晨(陶/詩)門無結駟之迹堂無好事之客樵蘇不爨清談而¶
已(文/選)外望無寸禄内顧無斗儲(左太/冲詩)薇藿弗充膚皮褐¶
猶不全(文/選)下貧無兼養之業中産闕游食之貲(文/選)分鴈¶
鶩之稻梁沾玉斚之餘瀝(文/選)飢寒無甘㫖之資(選/啟)原憲¶
懸磬之居值天雨不已室宇漸而作漏堂館洽而為泥¶
<pb:KR3k0025_WYG_071-40a>¶
(應璩/書)釡遲鈍而難沸薪鬱絆而不燃(家貧/賦)寥寂守窮巷¶
幽獨卧空床　蠨蛸在堂蟋蟀在户(陳子/昂集)海圖拆波濤¶
舊繡移曲折天吳及紫鳳顛倒在短褐(杜/詩)棲托難髙卧¶
飢寒廹向隅　經年在茅屋妻子衣百結　不爨井晨¶
凍無衣牀夜寒囊空恐羞澁留得一錢㸔　蓬蒿翳環¶
堵　才名四十年坐客寒無氊　故人供禄米鄰舍與¶
園蔬　窮愁但有骨　鶉衣寸寸針　處處是窮途¶
補綻才過膝　無寸數百針　經日無煙火(杜/詩)鶉服長¶
<pb:KR3k0025_WYG_071-40b>¶
悲碎蝸廬未卜安　糟糠不贍甘㫖之養屢空簞食無¶
資朝夕之歡寧展(駱賔/王)無簞食無瓢飲無所取資則餓¶
而死(韓文答/李書)使吾面目可憎語言無味　十日營一炊¶
　蕭條資用盡濩落門巷空　吾徒猶在陳僮僕誠自¶
鄶　囊空甑倒誰救之我今一食日還併　冬煖而兒¶
號寒年登而妻啼飢(韓/文)無一㕓之地以處其子孫無一¶
畆之宫以聚其族屬　蠶絲盡輸稅機杼空倚壁　闕¶
滫瀡之養乏庾釜之蓄(栁/文)門庭多草厨少煙　蕭條殘¶
<pb:KR3k0025_WYG_071-41a>¶
活計　生計方落然　床單食味薄　養無晨昏膳隠¶
無伏臘資　天寒身上猶衣葛日髙甑中未拂塵　草¶
合門無徑烟消甑有塵　階庭寛窄纔容足墻壁髙低¶
粗及肩　居惟四壁飲才一瓢　蓬門下客簞户輕生¶
(白樂/天)望一金之助已有沒齒之難　盡日一菜食窮年¶
一布衣(皮日/休)厨竈無青烟刀机生緑蘚(李白/集)甕頭寒絶¶
酒竈額冷無烟　永日厨烟絶(姚少/監)拄杖倚田尋野菜¶
封書乞米趂朝炊　家貧長畏客(張文/昌)牽衣肘見歩雪¶
<pb:KR3k0025_WYG_071-41b>¶
履穿(王維/集)鬢邊雖有絲不堪織寒衣(賈浪/仙)夜學更須憑¶
雪照朝厨爭奈絶烟何(方雄/飛)終朝之雨流潦下停既夕¶
之天列宿上羅(李元/賓)生事萍無定愁心雲不開(錢起/文)管¶
寧木榻坐已膝穿孔伋緼袍行而肘見(李義/山)産薄一㕓¶
家徒四壁(司空表/聖文)甘脆朝不足簞瓢夕屢空(孟浩/然)樵蘇¶
莫爨糠籺靡資(唐文/粹)飢不飽菜寒無襲衣(孫樵/文)拙於生¶
事舉家食粥來已數月今又罄竭祇益憂煎惠及少米¶
實濟艱勤(顔魯公/乞米帖)居無僕妾井臼弗任藜菽不給(陶徴/士誄)¶
<pb:KR3k0025_WYG_071-42a>¶
枯涸方窮轍生涯不繫舟(元㣲/之集)一瓢顔巷日空髙　家¶
徒四壁身無一簮(杜牧/之)地爐不煖柴枝濕(杜荀/鶴)明朝曬¶
犢鼻方信阮郎貧(李商/隠)司馬相如與文君久益貧以所¶
着鷫鸘裘貰酒(西京/雜記)¶
本朝其家空短(孔/帖)出無車與馬但踏車馬塵　破屋仰¶
見星窓風冷如鎪　破硯裂冰澌敗席薦霜笴(歐陽/集)破¶
窓孤燈冷炭凍席(炭一作灰/蘇老泉)我貧如飢鼠長夜空齩齧¶
瓦池研竈煤葦管書柿葉(坡/詩)韲塩冷落空杯盤(欒城/集)我¶
<pb:KR3k0025_WYG_071-42b>¶
貧無一錐所向皆四壁　衝風窓自語涴壁蟲成字(後/山)¶
(集/)兒餒嗔郎罷妻寒怨藁砧(唐/詩)倒身無着處呵手不成¶
温(同/上)¶
　　　粗給¶
經祭器衣服不假(記/)始有曰茍合矣少有曰茍完矣(語/)¶
子孔子曰囬家貧胡不仕對曰囬有郭外之田五十畝¶
足以給饘粥郭内之田十畝足以為絲麻囬不願仕(莊/子)¶
䟽屬之南汾水之曲有先人之敝廬在可以避風雨有¶
<pb:KR3k0025_WYG_071-43a>¶
田可以具饘粥彈琴著書講道勸義自樂也(文中/子)¶
史子罕曰吾儕小人皆有闔廬以避燥濕寒暑(左/)鄭𤣥¶
戒子益恩曰家今差多於昔(後漢/本傳)資計差温(唐/儉)¶
　　　際㑹¶
經王三錫命承天寵也　錫馬蕃庶晝日三接(易/)既見¶
君子為龍為光(小/雅)虎拜稽首對揚王休(大/雅)父子並為周¶
司徒(記/)以近天子之光(書/)¶
子其君用之則安富尊榮　傅説舉於版築之間膠鬲¶
<pb:KR3k0025_WYG_071-43b>¶
舉於魚鹽之中管夷吾舉於士孫叔敖舉於海百里奚¶
舉於市(孟/)¶
史公孫𢎞以春秋白衣為天子三公(儒林/傳)入則與王圖¶
議國事以出號令出則接賓客應對諸侯王甚任之(屈/原)¶
(傳/)司馬相如為天子游獵賦上令尚書給筆札(本/傳)出入¶
卧内親幸莫及(史/)商鞅見孝公公與語不自知膝之前¶
於席也　甘茂居秦累世重矣(本/傳)厠之賓客之中立之¶
士民之上不謀父兄以為亞卿(樂毅/傳)賈生徴見孝文方¶
<pb:KR3k0025_WYG_071-44a>¶
受釐坐宣室上因感鬼神之事而問鬼神之本賈生因¶
具道所以然至夜半文帝前席罷曰吾久不見賈生自¶
以為過之今不及也(本/傳)擢之閭里之中加之大夫之上¶
(里一作伍司/馬穰苴傳)公孫𢎞數月佩丞相印貴振天下(漢武/紀)殷説¶
夣發於傅岩周望兆勲於渭濵皆俟命而神交匪詞言¶
之所信(揚雄/解嘲)以三寸舌為帝者師(張良/傳)東方朔待詔金¶
馬門稍得親近(西漢/本傳)田千秋以一言寤意旬月取宰相¶
(本/傳)樊噲夏侯嬰灌嬰之徒方其鼔刀僕御販繒之時豈¶
<pb:KR3k0025_WYG_071-44b>¶
自知附驥之尾勒功帝籍慶流子孫哉(前漢樊/酈等讃)劉敬脱¶
輓輅而建金城之安叔孫通舍枹鼓而立一王之儀身¶
名俱榮(西漢/本賛)功臣之世惟有金氏親近寵貴(張安/世傳)召汲¶
黯拜為淮陽太守上曰吾徒得君重卧而治之(本/傳)卜式¶
㧞於芻牧𢎞羊擢於賈䜿衛青奮於奴僕日磾出於降¶
虜(公孫/𢎞傳)信惟餓𨽻布實黥徒越亦狗盗芮尹江湖雲起¶
龍驤化為侯王(史/賛)攀龍附鳳並乘天衢(班固/叙傳)獻帝詔¶
荀悦抄撰漢書尚書給紙筆虎賁給書吏(荀悦/紀序)竇融¶
<pb:KR3k0025_WYG_071-45a>¶
始以豪俠為名㧞起風塵之中以投天隙遂蟬蛻王侯¶
之尊終膺卿相之位(本/傳)鄭崇為尚書上曰我識鄭尚書¶
履聲(西/漢)主父偃等書奏天子召見謂曰公等皆安在何¶
相見之晚也拜為郎中主父偃尤親幸一歳中凡四遷¶
為中大夫　封衛青子伉不疑皆為列侯青曰臣青子¶
在襁褓中未有勤勞上裂地封為三侯(漢武/紀)張禹疾上¶
親拜禹牀下禹小子未有官禹數視其小子上即禹牀¶
下拜為黄門郎給事中(漢/紀)感㑹風雲奮其智勇(後漢二/十八將)¶
<pb:KR3k0025_WYG_071-45b>¶
(傳/)賈復戰於真定復傷創甚王大驚曰我所以不令賈¶
復别將者為其輕敵也果然失吾名將聞其婦有孕生¶
女耶我子娶之生男耶我女嫁之不令其憂妻子也(漢/光)¶
(武/紀)郭况為大鴻臚賞賜金帛豐盛莫比京師號况家為¶
金穴　竇氏一公兩侯三公主四二千石相與並時自¶
祖及孫官府邸第相望京師於親戚功臣中莫與為比¶
　帝思中興功臣乃圖畫二十八將於南宫雲臺(漢宣/紀)¶
東平獻王蒼薨遣大鴻臚持節監䘮令四姓小侯諸國¶
<pb:KR3k0025_WYG_071-46a>¶
王悉㑹𦵏(漢章/帝)昔文帝之於鄧通可為至愛而猶展申¶
屠嘉之志其見任如此則何患於左右小臣哉(漢殤/帝)胡¶
廣周流四公歴事六帝(漢/紀)諸袁事漢四世五公可謂受¶
恩(漢/紀)吕蒙未及受封而疾發權迎置於所館之側所以¶
治䕶者萬方時有加减權為之慘蹙欲數見顔色又恐¶
勞動常壁瞻之見少能下食則喜顧左右言笑不然則¶
咄喑(一作/音)夜不能寐病中瘳為下赦令(三國/志)魏朝廷事¶
有不便髙允輙求見帝屏左右以待之或自朝至暮或¶
<pb:KR3k0025_WYG_071-46b>¶
連日不出羣臣莫知其所言語或痛切帝所不忍聞命¶
左右扶出然終善遇之(通/鑑)周主以李徳林為内史謂羣¶
臣曰我常日唯聞李徳林名復見其為齊朝作詔書移¶
檄正謂是天上人豈意今日得其驅使神武公紇豆陵¶
毅對曰臣聞麒麟鳳凰得之無用豈如徳林為瑞且有¶
用哉(陳/紀)上曰徴箴規朕失不可一日離左右　魏徴薨¶
上自製碑文并為書上思徴不已謂侍臣曰魏徴沒朕¶
亡一鏡矣　李勣嘗得暴疾方云鬚灰可燎上自剪鬚¶
<pb:KR3k0025_WYG_071-47a>¶
為之和藥(唐太/宗)韋嗣立時為萊蕪令太后召謂曰卿父¶
嘗言臣有兩兒堪事陛下卿兄弟在官誠如父言朕今¶
以卿代兄更不用他人即日拜鳳閣舍人(唐/紀)太后信任¶
内史梁文惠公狄仁傑羣臣莫及常謂之國老而不名¶
曰毎見公拜朕亦身痛　太后謂唐休璟練習邉事卿¶
曹十不當一(唐中/宗)李泌曰臣居禁中自巾至履皆陛下¶
所賜所餘特一身耳上曰朕欲卿食酒肉有室家受禄¶
位為俗人泌泣曰臣絶粒二十餘年陛下何必使臣隳其¶
<pb:KR3k0025_WYG_071-47b>¶
志乎為泌娶盧氏女為妻資費皆出縣官賜第於光福¶
坊令泌數日宿第中數日宿蓬萊院(唐代/宗紀)以杜悰同平¶
章事上勞之曰朕知卿有致君之心今相卿如得一魏¶
徴矣(唐武/宗紀)陸贄在翰林為上所親信居艱難中雖有宰¶
相小大之事必與贄謀之故當時謂之内相上行止必¶
與之俱(唐徳/宗紀)李泌乞骸骨上曰朕父子賴卿得全方屬¶
子孫使卿代代富貴以報徳　上嘗欲近獵苑中至蓬¶
萊池西謂左右曰李絳必諫不如且止　上嘉崔羣讜¶
<pb:KR3k0025_WYG_071-48a>¶
直命學士自今奏事必取崔羣連署然後進之(唐/鑑)加李¶
徳裕太尉徳裕固辭上曰恨無官賞卿耳(唐武/宗紀)李徳裕¶
乞退就閑局上曰卿每辭位使我旬日不得所(同/上)上命¶
所司授監察御史李素立以七品清要所司擬雍州司¶
户上曰此官要而不清又擬祕書郎上曰此官清而不¶
要遂擢授侍御史(唐髙/祖紀)韓休為人峭直不干榮利及為¶
相甚允時望上或宫中宴樂及後苑游獵小有過差輙¶
謂左右曰韓休知否言終諫䟽已至上嘆曰蕭嵩奏事¶
<pb:KR3k0025_WYG_071-48b>¶
嘗順㫖既退吾寢不安(唐/鑑)孤之有孔明猶魚之有水也¶
(諸葛/亮傳)三顧臣草廬之中咨臣以當世之事(出師/表)苻堅謂¶
王猛曰朕竒卿於一見卿亦異朕於一言精契神交千¶
載之㑹(晉/紀)山濤志必欲退詔曰山僕射近日暫出遂以¶
㣲苦未還豈吾側席之意其遣丞掾奉詔諭旨若體力¶
尚未平康者使以車輿還寺舍濤辭不獲已乃起視事¶
(本/傳)李徳林自隋有天下每獻平陳之計髙祖幸同州以¶
馬鞭南指云待平陳訖以七寳裝嚴公(隋/書)宋王彧字景¶
<pb:KR3k0025_WYG_071-49a>¶
文文帝甚相欽重故為明帝娶景文妹而以景文之名¶
名明帝武帝五女新安公主先適太原王景深離絶以¶
適景文景文固辭不成婚　羊𤣥保徙吳郡太守太祖¶
嘗曰我有好官缺未嘗不先憶羊𤣥保(宋/書)紀隲為中書¶
令父亮為尚書令毎朝㑹帝以雲母屏風隔其座(吳/録)張¶
率遷祕書丞髙祖曰祕書丞天下之清官東南胄緒未¶
有為之今以相處為卿定名譽　孔靈産為光禄大夫¶
不肯任太祖以白毛扇素機遺之曰卿有古人之風故¶
<pb:KR3k0025_WYG_071-49b>¶
賜以古人之服(同/上)周太祖問蘇綽整衣危坐不覺膝之¶
前席達曙不厭(北/史)王肅為揚州大中正後魏孝文徴入¶
朝手詔曰飾館華林拂席相待(本/傳)帝執崔浩手以示蒙¶
遜使曰所云崔公此是也才畧之美當今無比(魏崔浩/傳並北)¶
(史/)𤣥宗命相皆先書其名置案上㑹太子入侍舉金甌¶
覆其名曰此宰相名也肅宗曰非崔琳羅從愿乎(唐/書)秦¶
王以如晦𤣥齡等兼𢎞文館學士圖形顯爵號十八學¶
士預入館者時人謂之登瀛州　元和五年李絳遷中¶
<pb:KR3k0025_WYG_071-50a>¶
書舍人依前翰林學士上面賜金紫親為絳擇良笏¶
太宗親解佩刀以賜房𤣥齡魏徴　陸贄入翰林天子¶
常以行軰呼而不名(本/傳)陸贄從幸山南道塗艱險扈從¶
不及與帝相失一夕不至上諭曰得贄者賞千金翌日¶
贄謁見上喜形顔色　魏徴䘮日太宗登樓臨路哭祭¶
為製碑文御書　裴度卧疾文宗遣中使賜度詩曰注¶
想待元老識君恨不早國家注石襄憂來學丘禱　令¶
狐綯為翰林學士宣宗夜召與論人間疾苦以乘輿金¶
<pb:KR3k0025_WYG_071-50b>¶
蓮華炬送還院吏望見以為天子來及綯至皆驚　唐¶
太宗曰人言魏徴舉止踈慢我視之更覺嫵媚(並唐/書)栁¶
公權宣宗召昇御殿前書三紙軍容使西門季𤣥捧硯¶
樞宻使崔巨源過筆(舊唐書/本傳)栁公權文宗朝為中書舍¶
人翰林學士毎召燭見䟦語猶未盡不敢取燭宫人以¶
蠟淚揉紙繼之(同/上)則天以王方慶家多書籍嘗訪求右¶
軍遺跡方慶奏二十八人書共十卷則天御武成殿示¶
羣臣仍令中書舍人崔融為寳章集以叙其事復賜方¶
<pb:KR3k0025_WYG_071-51a>¶
慶當時甚以為榮(同上王/方慶傳)狄仁傑后自製金字十二於¶
袍以表其忠復拜平章事(新唐書/本傳)劉晏八歲獻頌帝竒¶
其幼命宰相張説試之曰國瑞也即授以正字公卿邀¶
請旁午號神童名震一時(新唐/書)温大雅歴遷黄門太宗¶
曰我起義晉陽為卿一門耳¶
傳記梁劉綽除祕書丞武帝曰第一官當與第一人(通/鑑)¶
徳宗呼陸贄為陸九嘗脱御衣以賜之(唐小/史)李白對明¶
皇撰詔誥時天寒筆凍帝勅宫嬪執牙筆呵之(天寳/遺事)李¶
<pb:KR3k0025_WYG_071-51b>¶
泌多年絶粒唐肅宗時毎自為燒二梨以賜之(李鄴侯/家事)¶
徐堅以多識典故七入書府(大唐/遺事)劉晏八歳獻東封書¶
明皇命宰相出題就中書試騐引晏於内殿坐晏貴妃¶
膝上親為畫眉總丱髻宫人遺花投果(開元/傳記)李衛公疾¶
太宗親詔者數四其一曰有晝夜視公疾大老嫗令一¶
人來吾欲熟知公起居狀衛文公視此詔常泣曰君臣¶
之際乃如此耶(韋端衛公/故物記)唐宣宗好儒雅留心貢舉題¶
殿柱曰鄉貢進士李某(北夣/𤨏言)¶
<pb:KR3k0025_WYG_071-52a>¶
集千載一合論説無疑翼乎如鴻毛遇順風沛乎如巨¶
魚縱大壑(王褒/頌)蘭臺金門逓宿迭居(西京/賦)既通金閨籍¶
復酌瓊筵酒(選/)昂昂子敬㧞迹蒿萊(選/)問我何功徳三¶
入承明廬(應璩/詩)遭千歳之嘉㑹(潘安/仁)其言如石投水莫¶
之逆也(李蕭遠/運命論)君王賜顔色聲價凌煙虹(李太/白)風雲感¶
㑹起屠鈞　魚水三顧合風雲四海生　攀龍附鳳勢¶
莫當(杜/詩)天子曰王某之文最宜為誥有古人風豈可久¶
以吏事役之拜中書舍人　王仲舒與陽城合遏裴延¶
<pb:KR3k0025_WYG_071-52b>¶
齡不得為相徳宗久嘉之後入閣顧問謂宰相曰第幾¶
人必王某也果然月餘致員外郎　𤣥宗召見李白於¶
金鑾殿降輦歩迎如見園綺以寳裝方丈賜食於前御¶
手和羮徳音褒奬褐衣恩遇前無比儔遂直翰林專掌¶
宻命他日泛白蓮池公不在宴明皇歡既洽召公作序¶
時公已被酒於翰苑中仍命髙大將軍扶以登舟(李白/碑)¶
乘朱輪於郡邸曵長裾於王門名宦至此不為不遇也¶
　可使珥貂立吾左右從容侍從以備顧問(白樂/天)御札¶
<pb:KR3k0025_WYG_071-53a>¶
盈几天香滿衣　寤一言而取宰相以三寸而為帝師¶
(李文/饒)寒衣病藥悉出聖慈匹馬一人咸經御選(吕和/叔文)¶
本朝狄青與西賊戰累功至副部署而上未識其面遂¶
令圖形以進由是天下知公名(通鑑/記事)便蕃曲澤(臨川/集)¶
　　　不遇¶
經我生不辰(詩/)衛之賢者仕於伶官　柏舟言仁而不¶
遇也衛頃公之時仁人不遇小人在側(並詩/序)¶
子駑驥同轅伯樂為之咨嗟玉石相揉和氏為之嘆息¶
<pb:KR3k0025_WYG_071-53b>¶
(儒服/篇)浮磬息音未别於衆石(抱朴/子)越公初見子遇内史¶
薛公曰公見王通乎薛公曰鄉人也是其家傳七世矣¶
皆有經濟之道而位不逢越公曰天下豈有七世而不¶
逢乎薛公曰君子道消十世不逢有矣(文中子/伯樂篇)¶
史六鷁退飛(左/)自屈原沉汨羅後百有餘年漢有賈生¶
為長沙王太傅過湘水投書以弔屈原(史/記)蘇秦出遊數¶
歳大困而歸(本/傳)仲尼千七十餘君無所遇(儒林/傳)孔子去¶
魯斥于齊逐于宋衛困于陳蔡之間(孔世/家)朱買臣獨行¶
<pb:KR3k0025_WYG_071-54a>¶
歌道中負薪墓間故妻與夫家俱上冢見買臣饑寒呼¶
飯飲之(漢/書)張釋之十年不見省馮唐白首居於郎(荀恱/紀)¶
文帝曰惜廣不逢時令當髙祖世萬户侯豈足道哉(西/漢)¶
何為官之拓落也(揚雄/傳)馮唐為郎帝問曰父老何自為¶
郎(師古曰年/已老傳)張釋之以貲為騎郎事文帝十年不得調¶
亡所知名(本/傳)揚雄三世不徙官(本/傳)廣數竒(孟康曰不偶/也李廣傳)¶
留落不偶(霍去/病傳)張卿久宦遊不遂(司馬相/如傳)馬融為校書¶
郎十年不調(後漢/本傳)懐琬琰以就埃塵抱棟梁而困溝壑¶
<pb:KR3k0025_WYG_071-54b>¶
(晉/書)趙有處士毛公隠於博徒薛公隠於賣漿家(周/紀)魏髙¶
允為郎二十七年不徙官(宋武/帝紀)劉藏器七十為尚書(唐/髙)¶
(宗/紀)王義方一世英豪而死草萊(同/上)汲黯直氣餓死淮陽¶
仲舒大才位屈於諸侯相(封/事)孔子門人三千達者無子¶
男之位(並/唐)¶
傳記王播少孤貧嘗客揚州木蘭院隨僧覔齋僧厭之¶
播至已飯矣(唐/書)顔駟對武帝曰文帝好文而臣好武景¶
帝好老而臣尚少陛下好少而臣已老是以三葉不遇¶
<pb:KR3k0025_WYG_071-55a>¶
(漢武/故事)段相文昌少貧毎聽曽口寺齋鐘輙詣謁食為寺¶
僧所厭乃齋後撞鐘後入相出鎮京南題曽口寺云曽¶
遇闍黎飯後鐘(北夢/𤨏言)¶
集年既已過大半然坎坷而留滯(楚/辭)當世豈無騏驥兮¶
誠無王良之善御　懐瑾握瑜兮窮不知所示　伯牙¶
之絶絃安得鍾子期而聽之和抱璞而泣血安得良工¶
而别之(並楚/辭)潦倒聲名壅腫才一生多故苦邅廽　萬¶
族咸悦獨為窮人四時平分未變寒谷　孤鳴甚哀卒¶
<pb:KR3k0025_WYG_071-55b>¶
無善聽(劉賓/客)早行多露悔强進觸藩羸(吕和/叔詩)憊色秋來¶
草哀吟雨後蟬(元㣲/之)金寳同砂礫芝蘭似草萊(同/上)其言¶
如水投石莫之受也(文/選)以仲尼之才也而器不用於魯¶
衛以仲尼之辯也而言不行於定哀以仲尼之謙也而¶
見忌於子西以仲尼之仁也而取讎於桓魋以仲尼之¶
智也而受屈於陳蔡以仲尼之行也而招毁於叔孫夫¶
道足以濟天下而不得貴於人言足以經萬世而不取¶
信於時行足以應神明而不能彌綸於俗歴聘七十國¶
<pb:KR3k0025_WYG_071-56a>¶
而不一獲其主驅驟於蠻夷之域屈辱於公卿之門其¶
不遇也如此(文/選)班匠不我顧牙曠不我録焉得成琴瑟¶
何由揚妙曲(司馬紹/贈山濤)卞和潜幽㝠誰能證竒璞　未遇¶
伯樂則千載無一驥(文/選)百年歌自苦未見有知音(杜/詩)垂¶
白馮唐老　真成窮轍鮒或似喪家狗　有才無命百¶
宰底　相如逸才親滌器子雲識字終投閣但覺髙歌¶
有鬼神焉知餓死填溝壑(醉時/歌)東野不得官白首誇龍¶
鍾(韓/集)汨東西與南北亘十年以不居辱飽食其有數况¶
<pb:KR3k0025_WYG_071-56b>¶
策名於薦書時所好之為賢庸有謂余之非愚及時運¶
之未來或兩求而莫致雖家諭而户曉祇以招尤而速¶
累(感二/鳥賦)選舉於有司與百千人偕進偕退不得策名於¶
薦書齒下士於朝以望天子之光明　世有伯樂然後¶
有千里馬千里馬常有而伯樂不常有故雖有名馬祗¶
辱於奴𨽻之手駢死於槽櫪之間不以千里稱也馬之¶
千里者一食或盡粟一石今食馬者不知其能千里而¶
食也是馬雖有千里之能食不飽力不足才美不外見¶
<pb:KR3k0025_WYG_071-57a>¶
且欲與常馬等不可得安求其能千里也策之不以其¶
道食之不能盡其材鳴之不能通其意執策而臨之曰¶
天下無良馬嗚呼其真無馬耶其真不識馬耶(韓/文)名不¶
譽大夫之言(韓/文)馮公豈不偉白首不見招(詠史/詩)十處投¶
人九處違家鄉萬里乂空歸(唐李吉甫/之父詩)騏驥筋力成意¶
在萬里外歴塊一蹶斃於空谷唯餘駿骨價重千金大¶
鵬羽翼張勢欲摩穹昊天風不來海波不起塌翅别島¶
空留大名(李太白集/互入失勢)祗歎官如舊(韋應/物)鏌鎁無人淬兩¶
<pb:KR3k0025_WYG_071-57b>¶
刄幽壤鐵秦鏡無人拭一片埋霧月驥跼闤闍中骨附¶
筋入節蛟蟠尺澤内魚貫蛙同穴(元稹/集)抱寃志氣屈忍¶
耻形神沮(白樂/天集)詞賦擅名來已久煙霄得路去何遲¶
文行如君尚憔悴不知霄漢待何人　如今豈無騕褭¶
與驊騮時無王良伯樂死即休(並同/上)姜子牙貧賣漿值¶
天凉(白/帖)上嘗三欲命李白官卒為宫中所捍而止(李陽/冰作)¶
(李白/集序)去矣時難遇沽哉價莫酬(杜牧/之)自來金骨無人識¶
(温飛/卿)徒有干時策青山尚掩門(許用/晦)仲尼聖賢之宗位¶
<pb:KR3k0025_WYG_071-58a>¶
止於司冦老&KR0360;道徳之祖官不過柱史(李文/饒)低佪岐路¶
杼軸蓬心(文/粹)文王久不出賢士如土賤(劉/義)時無識寳世¶
缺知音若論衡之未遇伯喈太𤣥之不逢平子逝將烟¶
燼火滅泥沈雨絶安有歿而不朽揚名於後乎(史/通)¶
本朝神竒之産銷藏委翳於蒿藜榛莽之間而山谷野¶
叟不知其為瑞也(臨川集互入/處非其地)子雲苦執㦸長孺終主¶
爵(東/坡)¶
　　　得時¶
<pb:KR3k0025_WYG_071-58b>¶
子蘭芝以芳未嘗見霜(淮南/子)¶
史楊大眼謂同寮曰吾之今日所謂蛟龍得雨之秋也¶
自此一舉不復與諸君齊列矣(後魏本傳互入/驕矜及得勢門)上曰八¶
堯九舜不能冬種野夫童子春種而生得時故也(通鑑/唐太)¶
(宗/紀)¶
集策名清時榮聞休暢(李陵/書)熙乎若鴻鴈之得春也(陳/子)¶
(昂/)蛟龍得雲雨鵰鶚在秋天(杜/詩)驊騮開道路鷹隼出風¶
塵(同/上)春風得意馬蹄疾一日㸔盡長安花(孟東/野)平衢騁¶
<pb:KR3k0025_WYG_071-59a>¶
髙足逸翰凌長風(李太/白)久跼散游曠窮慘遇陽舒(韋應/物)¶
一日風雲㑹榮行歸故鄉(元稹/集)涸魚千丈水僵燕一聲¶
雷(元㣲/之)如幽蟄聞春雷而起柔荑望和風而拆(吕和/叔文)秋¶
來氣勢洪河壯霜後精神泰岳寧(杜牧/之)芍藥薔薇與早¶
梅不知誰是艷陽才從今領得東風意不復饒君雪裏¶
開(温飛/卿)明月讓燈光(王維/集)¶
本朝李宻詩曰樊噲市井徒蕭何刀筆吏一朝時運來¶
千古傳名諡(續世/説)清秋一鶚上拭目萬人㸔(後/山)¶
<pb:KR3k0025_WYG_071-59b>¶
　　　失時¶
經絺兮綌兮凄其以風(詩/)日月逝矣歲不我與(語/)¶
史上農夫而欲冬田肉袒深耕汗出種之然猶不生者¶
非人心不至天時不得也(李尋/傳)蘭榮一何晚嚴霜萃其¶
柯(後漢/酈傳)¶
集常恐秋節至凉飇奪炎熱棄捐篋笥中恩情中道絶¶
(班婕妤/扇詩)屈身泥蟠(陳子/昂)終為時來晩花開不及春(唐人/石榴)¶
扇因秋棄置(元㣲/之)鴻倦青冥翮蛟潜雲雨心(白侍/郎詩)¶
<pb:KR3k0025_WYG_071-60a>¶
　　　得勢¶
經何天之衢道大行也(易/)出自幽谷遷于喬木(詩/)¶
子猶水之就下獸之走壙也(孟/子)鵬之徙於南㝠也水擊¶
三千里摶扶摇而上者九萬里故九萬里則風斯在下¶
矣(莊/子)¶
史司馬相如成都人家徒四壁立後數歳為中郎至蜀¶
太守以下郊迎縣令負弩矢先驅蜀人以為寵(西漢/本傳)&KR0008;¶
騰風雨(班固/叙傳)龍躍天衢振翼雲漢(孔融薦/禰衡表)整轡雲衢驤¶
<pb:KR3k0025_WYG_071-60b>¶
首天路(三國名/臣序)楊大眼謂同寮曰吾之今日所謂蛟龍¶
得水之秋也自此一舉不復與諸君齊列矣(北楊大/眼傳)¶
傳記鴻鵠髙飛一舉千里羽翮已就横絶四海雖有繒¶
繳尚安所施(劉向/新序)鴻脩六翮而凌清風麃摇髙翔(同/上)走¶
人充於庭辟人施於塗(戰國/策)¶
集躡天衢而長驅(楚/辭)濯翼凌髙梯(應瑒建/章臺詩)乘雲翔鄧林¶
(阮嗣宗/詠懐)濯鱗清流飛天衢(阮元/瑜詩)風雲㑹一合呼吸期萬¶
里雷研山岳碎電斬鯨鯢死(元稹/詩)逸足競駸駸鵬路觀¶
<pb:KR3k0025_WYG_071-61a>¶
翺翔霜蹄千里駿風翮九霄鵬　潜鱗輸駭浪歸翼㑹¶
髙風九萬一朝摶(杜/詩)飛龍在天巨魚縱壑　倐忽摶風¶
生羽翼(駱賔/王)假髙衢而騁力(王仲/宣賦)疾奔凌騕褭髙唱軋¶
吳歌(元㣲/之)魚得水而遊馬逸駕而走鳥乘風而翔火得¶
薪而熾此皆快其物之所蘊也(同/上)席其勢鼓行人間¶
鯤化鵬征擘波冲天(同/上)貴有風雲興富無飢寒憂(白樂/天)¶
得水難留久卧龍(劉賔/客)若出井置之於泰山之上　羽¶
翮得清風之上(唐文/粹)長驅洋洋無有齟齬(栁/文)有地數百¶
<pb:KR3k0025_WYG_071-61b>¶
里趨走之吏自長吏司馬已下數十人其禄足以仁其¶
三族及其朋友故舊樂乎心則一境之人喜不樂乎心¶
則一境之人懼大丈夫官至刺史亦榮矣(韓/文)富貴可期¶
烟霄漸近(孫可/之文)水積厚而蛻鵬門愈髙而容駟(司空表/聖文)¶
出籠鸞鶴歸遼海(温飛/卿)如虎傅兩翼(杜牧/之)逸驥尋雲歩¶
歩髙(仝/上)¶
　　　失勢¶
經明夷于飛垂其翼(易/)¶
<pb:KR3k0025_WYG_071-62a>¶
子君子之厄於陳蔡之間無上下之交也(孟/子)孔子厄於¶
陳蔡七日不火藜&KR0245;不繼(荀/子)危行惻視振動悼慄處勢¶
不便未足以逞其能也(莊/子)函車之獸介而離山則不免¶
于罔罟之患吞舟之魚碭而失水則蟻能苦之(庚桑/楚篇)雲¶
罷霧散而龍蛇與螾螘同矣失其所乗也(慎/子)¶
史叔向曰欒却胥原狐續慶伯降在皂𨽻(左/)齊桓公之¶
子七人為大夫於楚　周勃下廷尉吏稍侵辱之勃以¶
千金賄獄吏吏乃書牘背示之勃既出曰吾嘗將百萬¶
<pb:KR3k0025_WYG_071-62b>¶
軍然安知獄吏之貴乎(史/記)威盡勢極閭巷之人為敵國¶
(律/書)長公主賜鄧通吏隨沒之一簮不得着身(佞幸/傳)伍子¶
胥載槖而出昭闗夜行晝伏至於陵水無以餬其口膝¶
行蒲伏稽首肉袒鼓腹吹篪乞食於吳市(范雎/傳)應龍潜¶
於潢汙魚黿㛿之(西漢班/固自叙)以鴻漸之翼困於燕雀(公孫/𢎞等)¶
(賛/)李廣當斬贖為庶人野居藍田射獵至覇陵亭覇陵¶
尉呵止廣曰故李將軍尉曰今將軍尚不夜行何乃故¶
也(李傳並/西漢)陳蕃送黄門北寺獄黄門從官騶踏蕃曰死¶
<pb:KR3k0025_WYG_071-63a>¶
老魅復能損我曹員數奪我曹廩給否(後漢/書)失水之魚¶
喪家之狗(晉書潘/岳傳)猛虎所以百獸畏者為爪牙也若去¶
之則犬彘馬牛皆能為敵(段秀/實傳)赦韓信封為淮隂侯信¶
知漢王畏其能多稱病不朝徒居常鞅鞅羞與絳灌等¶
列嘗過樊將軍噲噲跪拜送迎言稱臣曰大王乃肻臨¶
臣出門笑曰生乃與噲等為伍(漢髙/祖紀)魏其失勢賓客益¶
衰(漢武/帝)𢎞農太守移良承樊豐等㫖遣吏於陜縣留停¶
楊震喪露棺道側謫震諸子代郵行書道路皆為隕涕¶
<pb:KR3k0025_WYG_071-63b>¶
(漢殤/帝紀)隋李諤曰擯落私門不加収齒(隋/紀)飛鳥折翼(唐/紀)子¶
儀閒廢日久部曲離散(唐/鑑)¶
傳記騏𩦸之衰也駑馬先之孟賁之倦也女子勝之(戰/國)¶
(策/)李白遊華山過縣跨驢宰怒引至庭下(摭/言)¶
集黄鵠後時而寄處兮鴟梟羣而制之神龍失水而陸¶
居兮為螻蟻之所裁夫黄鵠神龍猶如此兮况天下賢¶
者之逢亂世哉　横江湖之鱣鯨兮固將制於螻蟻(楚/辭)¶
翅翮摧屈(趙景/真言)鎩羽儀於髙雲摧迅翮於風穴(辨命/論)青¶
<pb:KR3k0025_WYG_071-64a>¶
衿胄子困泥塗(杜/詩)窮猿失本悲　天驥跛足隨氂牛¶
欝欝若不展羽翮困低昂　車馬何蕭索門前百草長¶
(杜/詩)明妃失漢寵蔡女堕邊塵(陳子/昂)鵷鷺無聲仰天泣(元/稹)¶
(集/)涸魚久失風波勢枯草曽沾雨露恩　狸病翻隨鼠¶
驄羸反作駒　饑摇困尾喪家狗熱暴窮鱗失水魚(元/㣲)¶
(之/)儡然與破甑為伍(劉賔/客)閉門少光彩　昨宵鳳池客¶
今日雀羅門(同/上)門前冷落鞍馬稀(白侍/郎)鶴病翅羽垂獸¶
窮爪牙縮　門冷少人過　子弟多寂寞僮僕少精光¶
<pb:KR3k0025_WYG_071-64b>¶
衣食雖充結神意不揚揚厨冷難留屋上烏門閒可與¶
雀羅張(並同/上)青冥無依倚飛轍危難安　斷鶴兩翅鳴¶
何哀縶驥四足氣空横(韓/集)黄鶴翅垂同燕雀　弔影失¶
所依側身隨下列　獨立難輕燕雀羣孤飛還懼鷹鸇¶
摶自憐天上青雲路弔影徘徊獨愁暮　想君疇昔髙¶
歩時豈料今日折腰事(劉長/卿)騏驥筋力成意在萬里外¶
歴塊一蹶斃於空谷唯餘駿骨價重千金大鵬羽翼張¶
勢欲摩穹昊天風不來海波不起塌翅别島空留大名¶
<pb:KR3k0025_WYG_071-65a>¶
(唐文/粹)失地無顔色　婆娑塵俗之下踸踔藩籬之際(唐/文)¶
(粹/)春色不入門(孟東/野)鱗介槁以横陸兮鴟嘯羣而厲吻¶
(栁閔/生賦)誰為濟川檝今作野人船(温飛/卿)驊騮思故第鸚鵡¶
識佳人(司空表/聖文)天球减價而喪色鏌鎁不寳而奪鋭(李/元)¶
(賔/文)與荆棘凡骨溷(皮日/休)¶
本朝失勢今為噲等伍(坡/詩)張鑄以京東轉運使坐公事¶
降通判太平州葛源為提舉坑冶取鑄脚色欲發薦狀¶
鑄與詩曰提司坑冶是新差職比催綱勝一階若發薦¶
<pb:KR3k0025_WYG_071-65b>¶
章求脚色下官踪跡轉沈埋(張師正/倦游集)¶
　　　得意¶
子衆人熙熙如享太牢如登春臺(老/子)¶
史翼乎如鴻毛遇順風沛乎如巨魚縱大壑其得意如¶
此(王褒/頌)矯翼厲翮恣意所存(揚雄/傳)韓稜遷南陽太守時¶
聽得過家上冡(後漢/書)李琪既貴為相乃刻牙版為金字¶
曰前鄉貢進士李琪常置之座側(梁/史)¶
傳記喜氣津津出眉宇間(太公/六韜)龍門下登者化龍(江海/集)¶
<pb:KR3k0025_WYG_071-66a>¶
春風得意馬蹄疾一日㸔盡長安花(南部/新書)¶
集離蔬釋蹻而享膏粱(王子/淵頌)振衣造雲闕跪坐陳清猷¶
(韓/集)脱然若沈疴之去體灑然若執熱之濯清風也　枯¶
槁沈溺魁宏寛通之士必且洋洋焉動其心峩峩焉纓¶
其冠于于焉而來矣　風雲入壯懐泉石别幽耳(並韓/集)¶
奮翅騰驤(西京/賦)昨日鴻都新上第五陵年少讓清光(劉/賔)¶
(客/)脱鱗介生羽翮(栁/文)超羣越軰顯赫明朝(陳子/昂)心躍色¶
揚(皇甫/湜)煩襟與滯念一望(恐作/息)皆遁逃(白侍/郎)風髙漸展¶
<pb:KR3k0025_WYG_071-66b>¶
摩天翼幹聳方呈構厦材(羅隠/集)登龍有路水不峻(杜牧/之集)¶
本朝仕宦而至將相富貴而歸故鄉此人情之所榮而¶
今昔之所同也(歐公晝/錦堂記)昔時結髪曽游處今見焚香夾¶
道迎(歐公/集)得意無前敵(陳後/山)¶
　　　失意¶
子困吝之中精神遐漂　卑陬失色(莊/子)¶
史賈生以適(音/謫)去意不自得及渡湘水為賦以弔屈原¶
(史本/傳)顔色憔悴形容枯槁(屈原/傳)荀朂自中書監遷尚書¶
<pb:KR3k0025_WYG_071-67a>¶
令甚愠有賀者朂怒曰奪我鳳凰池諸君賀我耶(晉書/本傳)¶
殷浩被黜經日書空作咄咄恠事四字而已(本/傳)失志為¶
昏(史/記)五鹿折角(朱雲/傳)墨墨不得志(田蚡/傳)計乃無聊(吳王/傳)¶
其畫無俚之志(欒布傳/俚聊也)腸一日而九回居則忽忽若有¶
所失出則不知所乘往(司馬/遷傳)寒心銷志(鄒陽/傳)于嗟黙黙¶
(應劭曰不得/意賈生傳)李林甫奏嚴挺之授員外郎詹事令東京¶
養疾挺之至東都欎欎不得志成疾自為墓誌曰挺之自¶
絳郡太守抗䟽陳乞天恩幾請許養疾歸閒前後歴任¶
<pb:KR3k0025_WYG_071-67b>¶
二十五官春秋七十無所展用上士所悲(舊唐書/本傳)亞父¶
聞項王疑之乃怒曰天下事大定矣君王自為之願請¶
骸骨歸未至彭城疽發背而死(漢髙/紀)¶
傳記蘇秦説秦王書十上而說不行黑貂之裘敝黄金¶
百斤盡資用乏絶去秦而歸嬴縢履蹻負書擔嚢形容¶
枯槁面目黧黑歸至家妻不下絍嫂不為炊父母不與¶
言蘇秦喟嘆曰妻不以我為夫嫂不以我為叔父母不¶
以我為子(戰國/策)進士不捷而醉飽謂之打眊矂(摭/言)李白¶
<pb:KR3k0025_WYG_071-68a>¶
失意遊華山過縣跨驢宰怒引至庭下(摭/言)龍門下不登¶
者㸃額暴腮(江海/集)髙蟾落第云天上碧桃和露種日邉¶
紅杏倚雲栽芙蓉生在秋江上莫向東風怨後開胡曽¶
下第詩云翰苑何時休嫁女文章早晩罷生兒上林新¶
桂年年發不許平人折一枝(北夣/𤨏言)¶
集隠憫而不達獨徙倚而徜徉(楚/辭)想崑山之髙嶽思鄧¶
林之扶踈顧六翮之殘毁雖奮迅其焉如(文選禰/正平賦)奪氣¶
禠魄(張平子/西京賦)神辱志沮(𥞇叔/夜詩)垂頭塌翼(陳孔/璋檄)形影相弔¶
<pb:KR3k0025_WYG_071-68b>¶
(曹子/建表)攀倒影而迷途顧中峯而失路(陳子/昂)金玉流鑠兮¶
曽不見比於塵沙(栁解/崇賦)力蹙勢窮吞志而沒(栁/文)奔驥騁¶
力中塗蹶足髙鴻輕舉在雲墜翼(同/上)失地顔色改傷根¶
枝葉殘(元稹/集)青冥却垂翅蹭蹬無縱鱗(杜/詩)倚風追鵬路¶
隨水到龍門竟與蛟螭雜寧無燕雀喧　季子黒貂敝¶
得無妻嫂欺　自此無顔色　朝扣富兒門暮隨肥馬¶
塵殘盃與冷炙到處潜悲辛(杜/詩)獨掩窮途淚長歌行路¶
難(駱賓/王)弔影慙連茹浮生倦觸藩(同/上)垂頭喪氣(韓送/窮文)低¶
<pb:KR3k0025_WYG_071-69a>¶
首下心(祭鱷/魚文)獨閔閔以曷已憑文章以自宣(閔已/詩)作驥¶
君垂耳為魚我曝腮　蹉跎顔遂低摧折氣愈下(並韓/文)¶
食韲腸亦若强歌聲無歡出門既有礙誰謂天地寛¶
男兒久失意寳劍亦生塵(孟東/野)猿啼客散暮江頭人自¶
傷心水自流同作逐臣君更逺青山萬里一孤舟　濩¶
落名不成徘徊意空大　誰憐棄置久却與駑駘親(劉/長)¶
(卿/)浩乎若泊諸巨海而無垠悵乎若囚諸闇室而無曉¶
　百酸攪腸(唐文/粹)氣味如中酒情懐似别人(唐人下/第詩)泥¶
<pb:KR3k0025_WYG_071-69b>¶
尾休摇掉灰心罷激昂(白侍/郎)僕乘囊輜日削月朘鎩翮¶
鸞棲棘藏鋒箭在弸(元㣲/之)低囬傷志氣蒙犯變肌膚(温/飛)¶
(卿/)摶風帶北雲(同/上)三獻無功玉有瑕更擕書劍客天涯¶
(許用/晦)十年失路誰知己千里思親獨逺歸(錢起/詩)故山歸¶
夣近新歳客愁多刷羽思喬木登龍阻尺波　蛾眉不¶
入秦臺鏡鵬羽還驚宋國風世事悠揚春夣裏年光¶
寂寞旅程中(並同/上)接坐羞人識還家畏嫂輕(張承/吉)若向¶
南臺見鸞友為傳垂翅度春風(李義/山)抱薫心恒焦舉斾¶
<pb:KR3k0025_WYG_071-70a>¶
心恒摇(張説/之)咽喉梗而心膂分矣(陸宣/公)牀頭黄金盡壮¶
士無顔色(張文/昌)心事如摧櫓(温庭/筠)未得青雲志春同秋¶
日情花開如葉落鶯語似蟬鳴(杜荀/鶴)¶
本朝落第汝為中酒味吟詩我作忍饑聲(東坡/集)¶
　　　得助¶
經人之所助者信也(易/)¶
子得道者多助　多助之至天下順之(孟/子)¶
史齊桓有鮑叔牙賓須無以為輔佐有莒衛以為外主¶
<pb:KR3k0025_WYG_071-70b>¶
有髙國以為内主晉文有子餘子犯以為腹心有賈佗¶
魏犨以為股肱有齊宋秦楚以為外主有欒郤狐先以¶
為内主(左昭公/十三年)孔子曰自吾得由惡言不聞於耳(史本/傳)¶
鸞鳳冲霄必假羽翼(唐馬/周)百足之蟲至死不僵以扶之¶
者衆也(文/選)海浪扶鵬翅天風引驥毛(劉賓/客)亦足張吾軍¶
(韓/集)羽翼得清風之助(唐文/粹)¶
　　　失助¶
經折其右肱雖左肱在豈足用乎(易/例)譬如瞽之無相倀¶
<pb:KR3k0025_WYG_071-71a>¶
倀乎其何之(記仲尼/燕居)¶
子寡助之至親戚叛之(孟/子)失道者寡助(同/上)¶
史衆叛親離難以濟矣(左/)諺所謂輔車相依唇亡齒寒¶
者其虞虢之謂也(左僖/五年)虢叔曰皮之不存毛將焉附(僖/十)¶
(四/年)晏子曰二惠競爽猶可又弱一个焉姜其危哉(左/傳)斷¶
右臂而與人鬭失其黨而孤居求欲無危豈可得乎(張/儀)¶
(傳/)蕭何追韓信漢髙如失左右手(韓信/傳)渡江河而亡維¶
楫中流而遇風波船必覆矣(賈誼/傳)¶
<pb:KR3k0025_WYG_071-71b>¶
傳記狼狽是兩物狽前足短毎行常駕兩狼失狼則不¶
能動(酉陽/雜俎)¶
集猛虎雖云惡亦各有匹儕自矜無當對氣性縱以&KR0446;¶
朝怒食其子暮還食其妃匹儕四散走猛虎還孤棲狐¶
狸鳴門旁鳥鵲從噪之出逐猴入居虎不知所歸誰云¶
猛虎惡中路正悲啼豹來衘其尾熊來攫其頤猛虎死¶
不辭但慙前所為虎兕無助死况乎汝細㣲(韓/集)偏轂不¶
可轉隻翼不可翔(孟東/野)大川未濟乃失巨艦長塗始半¶
<pb:KR3k0025_WYG_071-72a>¶
而喪良驥(劉賓/客)此心欲引托誰為生羽翼(劉長/卿)¶
本朝嗟吾譬馳車而失左右驂(歐/公)共載一車䘮其楫維¶
(坡/詩)¶
　　　滿望¶
子如開浮雲見白日如執火炬入冥室矣(牟/子)¶
史塞天下之望(五王/傳)仕宦當作執金吾娶妻當得隂麗¶
華(後/漢)吕婆樓曰僕里舍有王猛者其人謀畧不世出堅¶
因婆樓以招猛一見如舊友語及時事堅大恱自謂如¶
<pb:KR3k0025_WYG_071-72b>¶
劉𤣥徳之遇諸葛孔明也(晉哀/紀)勒曰吾不喜得幽州喜¶
得二子以裴憲為從事中郎荀綽為參軍(晉愍/紀)上皇謂¶
左右曰吾為天子五十年未為貴今為天子父乃貴耳¶
(唐肅/宗紀)徐幹(一作/榦)中曰文王遇姜公於渭陽若披雲見日¶
月開霧覩青天也(晉/書)人見之若披雲霧而覩青天也(樂/廣)¶
(傳/)¶
傳記唐太宗私幸端門見新進士綴行而出喜曰天下¶
英雄入吾彀中矣(摭/言)¶
<pb:KR3k0025_WYG_071-73a>¶
集共君一夜話勝讀十年書(古/詩)宿心遂矣冥骨甘焉(陳/子)¶
(昂/)一得拜光輝温如春風至(韋應/物)心朗目舒烱若深井¶
之下仰視白日之正中也(栁/文)如黑而迷仰見斗極(唐文/粹)¶
　　　失望¶
經終逺兄弟謂他人父謂也人父亦莫我顧(詩/)燕婉之¶
求得此戚施(詩/)薄言往愬逢彼之怒(詩/)¶
子避水火也如水益深如火益熱亦運而已矣(運者将/轉而望)¶
(救於/他人)有託其妻子於其友而之楚遊者比其反也則凍¶
<pb:KR3k0025_WYG_071-73b>¶
餒其妻子　良人者所仰望而終身也今若此(孟/子)莊周¶
顧車轍中鮒魚曰激江西之水而迎子可乎鮒魚忿然¶
作色曰我得斗升之水逝然活耳君乃言此曽不如早¶
索我於枯魚之肆(荘子外/篇論)惜乎衣未成而轉為裳也(揚/子)¶
(修身/篇)¶
史四方諸侯誰不解體(左/)士大夫悵然失望(谷永/傳)鄭世¶
翼遇崔信明曰聞公有楓落吳江冷願見其餘信明多¶
出衆篇翼覽未終曰所見不逮所聞(唐崔信/明傳)侯覇聞太¶
<pb:KR3k0025_WYG_071-74a>¶
原閔仲叔之名而辟之既至覇不及政事徒勞苦而已¶
叔恨曰始蒙嘉命且喜且懼今見明公喜懼皆去以仲¶
叔為不足問耶不當辟也辟而不問是失人也遂辭出¶
投劾而去(漢光/武紀)李宻與王世充戰失利與衆二萬人歸¶
關中上遣使迎勞相望於道宻大喜謂其徒曰我擁衆¶
百萬一朝解甲歸唐山東連數百城知我在此遣使招¶
之亦當盡至比於竇融功亦不細豈不以一台司見處¶
乎宻至長安有司供待稍薄所部兵累日不得食衆心¶
<pb:KR3k0025_WYG_071-74b>¶
頗怨而以宻為光禄卿上柱國賜爵邢國公宻既不滿¶
望朝臣又多輕之執政者或來求賄意甚不平(唐髙/祖紀)¶
傳記郝隆為桓公南蠻叅軍三月三日作詩不能者罰¶
酒隆攬筆作一句云娵隅躍清池桓公曰娵隅是何物¶
答曰蠻名魚是娵隅桓曰作詩何作蠻語隆曰千里投¶
公始得蠻府參軍那得不作蠻語(世/説)見面不如聞名(傳/燈)¶
(録/)¶
集若葵藿之傾葉太陽不為廻光(選/表)求逢而招嫌求安¶
<pb:KR3k0025_WYG_071-75a>¶
而乘坎(劉賔/客)本望文字達今因文字窮(孟東/野)本欲雲雨¶
化却隨波浪翻(唐文/粹)摶羊角而髙翥浩若無津附驥尾¶
以上馳邈焉難托(駱賔/王)騎驢到京國欲和薫風琴豈識¶
天子居九重欝沉沉一門百夫守無籍不可尋(韓/文)稇載¶
而往垂槖而歸(同/上)何意掌上玉化為眼中沙(白樂/天)¶
本朝陶榖久在翰林意希大用其黨因對言榖宣力實¶
多㣲伺上㫖也太祖曰翰林草制皆檢前人舊本俗所¶
謂依様畫葫蘆耳何宣力之有榖作詩曰官職雖由生¶
<pb:KR3k0025_WYG_071-75b>¶
處有才能不管舊時無堪笑翰林陶學士年年依様畫¶
葫蘆(東軒/雜録)¶
　　　過望¶
史周子曰孤始願不及此雖及此豈非天乎(左/)垂槖而¶
入稇載而歸(國語/齊語)英布歸漢至漢王方踞床洗足召布¶
入見布大怒悔來欲自殺出就舍帳御食飲從官如漢¶
王居布又大喜過望(西/漢)孟佗以蒲萄酒一斗遺張讓讓¶
拜佗為凉州刺史(漢/書)不圖今日復見漢官威儀(東/漢)吕蒙¶
<pb:KR3k0025_WYG_071-76a>¶
晚節好學魯肅過之拊蒙背曰吾謂大弟但有武畧耳¶
至今者學識英偉非復吳下阿蒙(吳/志)庾翼與王羲之書¶
云吾昔有伯英章草十紙過江失亡常歎妙迹永絶忽¶
見足下書煥若神明頓還舊觀(晉書/本傳)周武帝平齊謂羣¶
臣曰我聞李徳林名謂是天上人豈意今日得其驅使¶
(北/史)以臺省官為司鄭管原伊殷梁湊嵩谷懐等十二州¶
營田使丞郎得此行者喜若登仙(唐髙/祖紀)有勸岑文本置¶
産業文本曰南方一布衣徒歩入闗望不過祕郎縣令¶
<pb:KR3k0025_WYG_071-76b>¶
耳無汗馬之勞以文墨致位中書令亦極矣何更言産¶
業乎(唐書/本傳)¶
傳記王敦鎮豫章衛玠避亂從洛投敦相見欣然談話¶
彌日敦曰不意永嘉之中復聞正始之音(世説/中)歳在辛¶
酉乞漿得酒(袁子/正書)殷禮與張温使蜀諸葛亮見而歎曰¶
江東菰蘆生此竒材(建康/實録)¶
集幾度見詩詩盡好及觀標格勝於詩(唐楊敬/之詩)¶
本朝所得如今過所聞(臨川/集)¶
<pb:KR3k0025_WYG_071-77a>¶
　　　絶望¶
經子不我思豈無他人(詩/)婚姻之故言就爾宿爾不我¶
蓄言歸思復　反是不思亦已焉哉(詩/)¶
集有行三塗之難而墜千仭之下者仰望於道號以求¶
援出過之者日千百人皆去而不顧就令哀而顧之者¶
不過攀木俯首深矉太息良久而去耳其卒無奈何然¶
其人猶望而不止也俄而有烏獲者持長綆千尋徐而¶
過之然其力足為也其器足施也號之而不顧顧而曰¶
<pb:KR3k0025_WYG_071-77b>¶
不能用力則其人知必死於大壑矣何也是時不可遇¶
而幸遇焉而不逮乎已然後知命之窮勢之極其卒呼¶
憤自斃不復望於上矣(栁/文)落葉不更息斷蓬無復歸(韓/落)¶
(葉/詩)雨落不上天水覆最難収古樹春無花(唐文/粹)¶
　¶
　¶
　¶
　記纂淵海卷七十一¶
