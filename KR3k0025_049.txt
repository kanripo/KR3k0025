# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:34.234562
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷四十九 
<pb:KR3k0025_WYG_049-1a>¶
欽定四庫全書¶
　記纂淵海卷四十九　　　宋　潘自牧　撰¶
　　性行部¶
　　　有定力¶
經子文三仕為令尹無喜色三已之無愠色(語/)¶
子南宫韜世清不廢世濁不洿(家/語)富貴不能淫貧賤不¶
能移威武不能屈　夭夀不貳修身以俟之所以立命¶
也　君子所性雖大行不加焉雖窮居不損焉(並/孟)舉世¶
<pb:KR3k0025_WYG_049-1b>¶
而譽之不加勸舉世而非之不加沮(莊逍遥/遊篇)大澤焚而¶
不能熱河漢沍而不能寒疾雷破山風振海而不能驚¶
(莊齊/物)死生驚懼不入乎胷中是故遻(音/悟)物而不懾(莊至/樂)¶
揮斥八極神氣不變(莊田/子方)孔子窮於陳蔡之間七日不¶
火食藜羮不糝顔色甚憊而弦歌於室(莊/子)鄉譽不以為¶
榮國毁不以為辱(列仲/尼)權利不能傾羣衆不能移天下¶
不能蕩(荀/子)鍾山之玉炊以爐炭三日三夜而色澤不變¶
(淮南/子)乆幽而不改其操雖隋和何以加諸(揚問/明)謝安處¶
<pb:KR3k0025_WYG_049-2a>¶
富貴而獨退靜破苻堅而無喜色(文中/子)¶
史子路曰君子死冠不免結纓而死(左/傳)禍至不懼福至¶
不喜(史宋/世家)不牽乎卑亂之語不奪乎衆多之口(史記鄒/陽傳)¶
項王使武涉徃説齊王信信謝曰夫人深親信我我背¶
之不祥雖死不易幸為謝項王(漢髙/紀)于定國飲酒至數¶
石不亂(西漢/本傳)蘇茂周建復聚兵挑戰王霸堅卧不出方¶
饗士作倡樂茂兩射營中中霸前酒樽霸安坐不動(漢/光)¶
(武/紀)刺客刺來歙未死馳召蓋延延見歙因作悲哀不能¶
<pb:KR3k0025_WYG_049-2b>¶
仰視歙叱延曰今使者中刺客無以報國故呼巨卿欲¶
相屬以軍事而反効兒女子涕泣乎刃雖在身不能勒¶
兵斬公邪歙自書表曰臣夜人定後為何人所傷賊中¶
臣要害臣不敢自惜恨奉職不稱以為朝廷羞抽刃而¶
絶(漢光/武紀)凡人富貴當使可賤(馬援/傳)不屑毁譽(東漢馬/廖傳)竇¶
憲將征匈奴三公九卿詣朝堂上書諫輒寢宋由懼遂¶
不敢復署議而諸卿稍自引止唯袁安任隗守正不移¶
至免冠朝堂固爭前後且十上衆皆為之危懼安隗正¶
<pb:KR3k0025_WYG_049-3a>¶
色自若(漢和/紀)盧植事馬融融外戚豪家多列女倡歌舞¶
於前植侍講積年未嘗轉盼(東漢/本傳)李固死於獄中臨命¶
與胡廣趙戒書曰固受國厚恩是以竭其股肱不顧死¶
亡志欲扶持王室比隆文宣何圖一朝梁氏迷謬公等¶
曲從以吉為凶成事為敗乎漢家衰㣲從此始矣公等¶
受主厚祿顛而不扶傾覆大事後之良史豈有所私固¶
身已矣於義得矣夫復何言廣戒得書悲慙皆長嘆流¶
涕而已(漢質/紀)梁冀使人脅杜喬曰早宜從妻子可得全¶
<pb:KR3k0025_WYG_049-3b>¶
喬不肯明日冀遣騎至門不聞哭者遂白太后收繫之¶
死獄中(同/上)太尉楊秉薨秉為人清白寡欲嘗稱我有三¶
不惑酒色財也(漢桓/紀)范滂至獄獄吏謂曰凡坐繫者皆¶
祭臯陶滂曰臯陶古之直臣知滂無罪將理之於帝如¶
有罪祭之何益(同/上)宦者張讓以事中王允遂傳下獄㑹¶
赦還為刺史旬日間復以它罪被捕揚賜不欲使更楚¶
辱遣客謝之曰君以張讓之事故一月再獄凶慝難量¶
幸為深計諸從事好氣節者共流涕奉藥而進之允厲¶
<pb:KR3k0025_WYG_049-4a>¶
聲曰吾為人臣獲罪於君當伏大辟以謝天下豈有乳¶
藥求死乎投杯而起出就檻車既至廷尉得減死論(漢/靈)¶
(紀/)晏嬰不降志於白刃南史不曲筆以求存(東漢臧/洪傳)袁¶
閎投迹深林潜身十八年黄巾賊起攻没郡縣百姓驚¶
散閎誦經不移(東/漢)怒不變容喜不失節故最為難(漢獻/帝)¶
蹈海之節千金莫移其情(東漢逸/民傳論)宜僚臨白刃而色正¶
(東漢孔/融傳)孔融被誅二子方奕棋被收而不動左右曰父¶
執而不起何也答曰安有巢毁而卵不破乎(同/上)雖遇履¶
<pb:KR3k0025_WYG_049-4b>¶
虎神氣帖然(三國名/臣贊)先主入益州劉璋張飛諸葛亮分¶
定郡縣破璋將嚴顔生獲顔曰大軍至何不降顔曰我¶
州但有㫁頭將軍無降將軍飛怒令斫頭顔色不變曰¶
斫頭便斫頭何為怒耶飛壯而釋之(蜀/志)陸遜遣親人韓¶
扁奉表詣吳主邏者得之諸葛瑾聞之甚懼書與遜云¶
大駕已還賊得韓扁具知吾闊狹且水乾宜當急去遜¶
未答方催人種葑豆與諸將奕棋射戱如常(魏明/紀)智者¶
不為小利移目不為意似改步(魏元/紀)賈充見夏侯統令¶
<pb:KR3k0025_WYG_049-5a>¶
妓繞其船三匝統若無聞充曰此吳兒木人石心也(晉/書)¶
諸葛瞻以氣勵稱常倚柱讀書雷震其柱讀書自若(曹/家)¶
(之晉/紀)孔坦將卒庾氷省之流涕坦慨然曰大丈夫將終¶
不問以濟國安民之術乃為兒女子相泣耶氷深謝之¶
(晉/紀)桓温來朝或云欲誅王謝謝安神色不變(同/上)殷浩被¶
黜談詠不輟雖家人不見其有流放之慼(晉書/本傳)謝安嘗¶
與孫綽泛海風起浪湧諸人並懼安吟嘯自若(同/上)陶侃¶
疾篤上表遜位遣右長史殷羨奉送所假節麾幢曲蓋¶
<pb:KR3k0025_WYG_049-5b>¶
侍中貂蟬大尉章荆淮雍梁交廣益寜八州刺史印傳¶
棨㦸軍資器仗牛馬舟船皆有定簿尉印倉庫侃自管¶
鑰以後事付右司馬王愆期(晉成/紀)魏冉閔使常煒使燕¶
燕主雋使封裕詰之積柴其旁使裕以其私誘之曰君¶
更熟思無為徒取灰滅煒正色曰吾聞死者骨肉下於¶
土精魄升於天蒙君之惠速益薪縱火使僕得上訴于¶
帝足矣吾結髮以來尚不欺布衣況人主乎曲意茍合¶
性所不能直情盡言雖沈東海不敢避也(晉穆/紀)秘書監¶
<pb:KR3k0025_WYG_049-6a>¶
太原孫盛作晉春秋直書時事大司馬温見之怒謂盛¶
子曰枋頭誠為失利何至乃如尊君所言若此史遂行¶
自是關君門户事其子遽拜謝請改之時盛年老家居¶
性方嚴有軌度諸子乃共號泣稽顙請為百口計盛大¶
怒不許諸子遂私改之盛先已冩别本傳之外國(晉海/西公)¶
(紀/)張融為封溪令路經嶂嶮獠賊執融將殺之融神色¶
不動方作洛生詠賊異之而不害浮海至交州於海中¶
遇風終無懼色方詠曰乾魚自可還其本鄉肉脯復何¶
<pb:KR3k0025_WYG_049-6b>¶
為者哉(宋/書)山隂公主淫恣悦褚彦回以白帝帝召彦回¶
西上閣宿十日公主夜就之備見逼迫彦回整身而立¶
從夕至曉不為移志公主謂曰君鬚髯如㦸何無丈夫¶
意彦回曰雖不敏何敢首為亂階(宋書/本傳)魏宗愛用事威¶
振四海嘗倨見百官於都坐王公已上皆趨庭望拜髙¶
允獨升階長揖(宋/武)栁元景知禍至入辭其母整朝服乗¶
車應召弟魚騎司馬叔仁戎服帥左右壯士欲拒命元¶
景苦禁之既出巷軍士大至元景下車受戮(宋太/祖)王景¶
<pb:KR3k0025_WYG_049-7a>¶
文賜死勅至景文正與客棊叩函看已復置局下神色¶
不變乃與客更行爭刼局竟劒子納奩畢徐曰奉敕見¶
賜以死方以勅示客(宋明/紀)王惠嘗臨曲水風雨暴至坐¶
者皆馳散恵徐起不異常日不以霑濡而改(南/史)帝召允¶
謂曰國書皆浩作不允曰太祖記前著作郎鄧彦海所¶
撰先帝記及今記臣與浩同作然而臣多於浩帝大怒¶
曰此甚於浩安有生意景穆曰天威嚴重允迷亂失次¶
耳臣向問皆云浩作帝問如東宫不允曰臣罪滅族不¶
<pb:KR3k0025_WYG_049-7b>¶
敢虛妄殿下以臣侍講日乆哀臣乞命實不問臣不敢¶
迷亂帝謂景穆曰直哉此亦人情所難而能臨死不移¶
且對君以實貞臣也寜失一有罪宜宥之(北史髙/允傳)魏徴¶
每犯顔進諫雖逢帝甚怒神色不移議者以為賁育不¶
能過(唐書魏/徴傳)盧承慶典選考内外官有一官督漕運遭¶
風失米考之曰監運損糧考中下其人容色自若無言¶
而退承慶重其雅量改注曰非力所及考中中既無喜¶
色又無愧詞又改曰寵辱不驚考中上(唐髙/宗紀)徐公當雷¶
<pb:KR3k0025_WYG_049-8a>¶
霆之震而能全仁恕雖千載未見其比(唐書徐有功傳/有功武后時為)¶
(廷尉后/多殺人)劉褘之竊謂賈大隠曰太后既廢昏立明安用¶
臨朝稱制不如返政大隠宻奏之太后命王本立推之¶
本立宣勅案之褘之曰不經鳳閣鸞臺何名為勅太后¶
大怒賜死褘之初下獄睿宗為之上疏申理中表皆賀¶
之褘之曰此乃所以速吾死也臨刑沐浴神色自若自¶
草謝表立成數紙(唐武/后)張楚金魏元忠並免死流嶺南¶
臨刑太后使鳯閣舎人王隠客馳騎傳聲赦之聲達於¶
<pb:KR3k0025_WYG_049-8b>¶
市當刑者皆喜躍讙呼宛轉不已元忠獨安坐自如或¶
使之起元忠曰虛實未知隠客至人使起元忠曰俟宣¶
勅已既宣勅乃徐起舞蹈再拜竟無憂喜之色(同/上)李朝¶
隠前後執破斜封官一千四百餘人怨謗紛然朝隠一¶
無所顧(唐睿/宗)楊國忠專國權勢薰炙或勸張巡一見且¶
顯用答曰是方為國怪祥朝官不可為也(唐書張/巡傳)令狐¶
楚為太原掌書記鄭儋在鎮暴卒不及指授後事軍中¶
喧譁將夜忽數十騎持刃進楚至軍門諸將環之令草¶
<pb:KR3k0025_WYG_049-9a>¶
遺表楚在白刃之中搦管立成讀示三軍無不感泣由¶
是名重(唐/書)李希烈留顔真卿不遣朱滔王武俊田悦李¶
納各遣使詣希烈上表稱臣召顔真卿示之真卿叱之¶
曰汝知有罵安祿山死者顔杲卿乎乃吾兄也吾年八¶
十知守節死耳希烈乃使甲士十人守真卿於館舎掘¶
坎於庭云欲坑之真卿怡然見希烈曰死生已定何必¶
多端亟以一劒相與豈不快公心事邪希烈乃謝之(唐/徳)¶
(宗/紀)蘇檢數為韓偓經營入相且遣清吏告偓偓曰乃欲¶
<pb:KR3k0025_WYG_049-9b>¶
以此相汙(唐昭/宗紀)¶
傳記劉裕次山陽聞何無忌敗績卷甲兼行將渡而風¶
急衆咸難之裕曰若有天命風當自息若其天不助舟¶
覆溺何足為怪即令登舟舟移而風自息(三十國/春秋)居磨¶
涅之中無緇磷之損(世説/中注)嵇康臨死顔色不變謂其兄¶
曰以琴來不兄曰已至康取調之為太平引曲成歎曰¶
太平引絶於今日矣(文王/傳)夏侯𤣥嘗倚柱作書霹靂其¶
柱神色不變作書如故(世/説)¶
<pb:KR3k0025_WYG_049-10a>¶
集吞縱之強不能反蹈海之志漂鹵之威不能降西山¶
之節(陸士衡/連珠)烈火流金不能焚景沈寒凝海不能結風¶
　迅風凌雨不謬晨禽之察勁隂殺節不凋寒木之心¶
(並同/上)舉世非之力行而不惑者千百年一人而已(韓退/之伯)¶
(夷/頌)金可鎔不可使為汚腐水可濁不可使為塵糞(元次/山)¶
勢去未須悲時來何足喜(白侍/郎)波濤喧衆口藜藿靜吾¶
廬(劉長/卿)飛語霜動明誠山立(李義/山文)常經磨涅不改堅白¶
(杜牧/之)俾吾為秋毫之杪吾亦自足不見其小俾吾為泰¶
<pb:KR3k0025_WYG_049-10b>¶
山之阿吾亦無餘不見其多(唐文/粹)踐危機不易心處横¶
潰不忘國奮身拔跡於豺狼之口道不汙而磨滅(同/上)劒¶
淬愈利玉燒不燃(孫可/之文)靈豸亷角比干獻骨合此僨烈¶
在公為笏怒虎可唾笏不可挫峭華可拔笏不可折柱¶
天不仄指日不蝕(同/上)¶
本朝召端使髙麗遇風濤檣折舟人大恐公恬然讀書¶
若在齋閤時(玉壺/清話)舉世皆寃而語言未嘗以自及以窮¶
至死而妻子不見其悲忻(歐公祭尹/師魯文)死生之間既已能¶
<pb:KR3k0025_WYG_049-11a>¶
通於性命憂患之至宜其不累於心胷(同/上)泰山覆於前¶
而色不變麋鹿興於左而目不瞬(老泉/文)司馬温公嘗曰¶
並馳萬馬中能駐足者其王存乎(王存/墓志)得志遂茂而不¶
驕不得志瘁&KR0484;而不辱羣居不倚獨立不懼(東坡墨/君堂記)毁¶
譽幾至於萬端夷險常持於一意(臨川/集)確然金石心不¶
畏蚊蚋觸(蘇子/由集)金石不隨波(黄魯/直詩)千重浪裏平安過百¶
尺竿頭穏下來(陳從易作王/文穆罷相詩)處士不生巫峽夢虛勞雲¶
雨下陽臺(陳希夷詩/見青瑣)¶
<pb:KR3k0025_WYG_049-11b>¶
　　　無定力¶
子性猶湍水也決諸東方則東流決諸西方則西流(孟/子)¶
史子夏入聞夫子之道而樂出見紛華盛麗而悦(史記/孔子)¶
(弟子/列傳)王莽誅甄豐辭所連及便收不請時揚雄校書天¶
祿閣上治獄使者來欲收雄雄恐不能免乃従閣上自¶
投下幾死(西漢/本傳)或謂讜是復慮為非不知所定(漢章/紀)帝¶
問侍中爰延朕何如主也曰陛下為漢中主帝曰何以¶
言之曰尚書令陳蕃任事則治中常侍黄門與政則亂¶
<pb:KR3k0025_WYG_049-12a>¶
是以知陛下可與為善可與為非(漢桓/紀)髯參軍短主簿¶
能令公喜能令公怒(晉書郄/超傳)帝嘗問樂運曰卿言太子¶
何如人對曰中人問中人狀對曰齊桓公是也管仲相¶
之則霸竪貂輔之則亂可與為善可與為惡(陳宣/紀)一迴¶
一惑在於瞬息之間自可自否變於帷房之所(唐太/宗)¶
傳記有與曽子同名族者而殺人人告曽子母曰曾參¶
殺人曾子之母曰吾子不殺人織自若有頃焉人又曰¶
曾參殺人其母尚織自若也頃之又一人告之曰曾參¶
<pb:KR3k0025_WYG_049-12b>¶
殺人其母懼投杼踰墻而走(戰國/䇿)¶
集依稀似曲纔堪聴又被風吹别調中(北夢瑣言/戱唐人書)¶
　　　堅忍不㧞¶
經之死矢靡它之死矢靡慝(詩/)我心匪石不可轉也我¶
心匪席不可卷也(同/上)君子雖貧不粥祭器雖寒不衣祭¶
服(記曲/禮)君子固窮(語/)¶
子良農不為水旱輟耕良賈不為折閱不市士君子不¶
為貧窮怠乎道(荀/)北山愚公年九十欲平太行王屋二¶
<pb:KR3k0025_WYG_049-13a>¶
山或笑之愚公曰我死有子子又生孫孫又生子子子¶
孫孫無窮匱也而山不加増何若而不平操蛇之神聞¶
之懼懼不已告之於帝帝命夸娥氏二子負二山一厝¶
朔東一厝雍南(列/)不以物挫志之謂全(莊/)¶
史司馬崛節以死　晉文公曰困獸猶鬬　楚伐宋華¶
元夜入楚師曰敝邑易子而食析骸而爨雖然城下之¶
盟有以國斃不能從也　請收合餘燼背城借一戰¶
晉文亡十九年守志彌篤(並/左)伍子胥窘於江上道乞食¶
<pb:KR3k0025_WYG_049-13b>¶
志豈嘗須臾忘郢耶故隠忍就功名非烈丈夫孰能致¶
此哉(史記子/胥傳)豫讓事智伯智伯滅讓挾匕首刺襄子襄¶
子釋之頃之漆身為癩吞炭為啞行乞於市曰所以為¶
此者將以愧天下後世之為人臣懐二心以事其君者¶
也頃之襄子出讓伏橋下馬驚襄子乃數讓讓曰臣固¶
伏誅願請君之衣而擊之以致報讐之意則死不恨襄¶
子持衣與讓拔劒三躍而擊之曰吾可以下報智伯矣¶
(史本/傳)藺相如奉趙璧於秦秦王喜傳示左右相如視秦¶
<pb:KR3k0025_WYG_049-14a>¶
王無意償趙城乃曰璧有瑕請指示王王授璧相如持¶
璧却立倚柱怒髮衝冠曰臣觀大王無意償趙王城故¶
取璧大王必欲急臣臣頭與璧俱碎於柱矣相如持其¶
璧睨柱欲以擊柱秦王乃辭謝相如懐其璧從徑道歸¶
璧于趙(同/上)屈原曰誰能以身之察察受物之汶汶者乎¶
寜赴湘流而𦵏於江魚腹中耳又安能以皓皓之白而¶
蒙世之塵埃乎(同/上)張儀謂其妻曰視吾舌尚在不其妻¶
曰舌在也儀曰足矣(史張/儀傳)髙皇帝誅項籍舉兵圍魯魯¶
<pb:KR3k0025_WYG_049-14b>¶
中諸儒尚講誦習禮樂絃歌之聲不絶(史記/儒林)所以隠忍¶
茍活幽糞土之中而不辭者恨私心有所不盡鄙没世¶
而文采不表於後也(西漢司/馬遷傳)馬援曰丈夫為志窮當益¶
堅老當益壯(東漢/本傳)梁謝舉兄子僑素貴嘗一朝無食其¶
子啓欲以班史質錢答曰寜餓死豈可以此充食乎(南/史)¶
張巡許逺可謂烈丈夫矣以疲卒數萬嬰孤墉抗方張¶
不制之虜鯁其喉牙使不得搏食牽掣首尾豗潰梁宋¶
間大小數百戰力盡乃死(唐書/本傳)¶
<pb:KR3k0025_WYG_049-15a>¶
集亦余心之所善兮雖九死其猶未悔(楚/辭)寜溘死而流¶
亡兮余不忍為此態也(同/上)當其圍守時外無蚍蜉蟻子¶
之援所欲忠者國與主耳(韓/文)但存舌在口當冀身遂心¶
(賈浪/仙)無傷禽哀鳴之意有困獸猶鬬之心(李文/錢)手張空¶
拳力殫氣雄(劉長/卿)¶
本朝金百死而不化水萬折而東流(陳瑩/中)¶
　　　望風而靡¶
史吳伐魯㣲虎欲攻王舎私屬徒七百人三踊於幕庭¶
<pb:KR3k0025_WYG_049-15b>¶
吳子聞之一夕三遷(左/)從風而靡(西漢韓/信傳)養由睇而猿¶
號(西漢班/固叔傳)范滂按部守吏自知賍汙望風解印綬去(後/漢)¶
(本/傳)苻堅敗于淝水餘衆奔潰聞風聲鶴唳皆以為王師¶
至(晉書謝/𤣥傳)應弦而倒(北史李/彪傳)望風輒奔(新唐書房/𤣥齡傳)河北¶
二十四郡無一忠臣耶(唐書顔/真卿傳)¶
集命使西征隨流而攘風之所被罔不披靡(選/)¶
傳記鄉邑望烟而奔城郭觀塵而潰(典/論)¶
本朝馬尾所嚮無不望風奔潰(司馬温公/魏元論)猛虎處於深¶
<pb:KR3k0025_WYG_049-16a>¶
山則百獸震恐而不敢出非吾則爾拒而爾則不吾抗¶
也(蘇子/由文)¶
　　　自負¶
子子路曰由願得白羽若月赤羽若日鐘鼓之音上震¶
於天旗旍繽紛下蟠于地由當一隊而敵之必也攘地¶
千里搴旗執馘唯由能之(家/語)管仲曾西之所不為也而¶
子為我願之乎　夫天未欲平治天下也如欲平治天¶
下當今之世舎我其誰也　以位則子君也我臣也何¶
<pb:KR3k0025_WYG_049-16b>¶
敢與君友也以徳則子事我者也奚可與我友千乗之¶
君求與之友而不可得也而況可召與(並/孟)鬻子年九十¶
見文王文王曰嘻老矣鬻子曰若使臣捕虎逐鹿則老¶
矣使臣䇿國事則臣年尚少因立為師(鬻/子)在山澤而有¶
廊廟之志(文/中)¶
史欒武子曰不可以當吾世而失諸侯(左/)毛遂曰使遂¶
早得處囊中乃穎脱而出非特其末見而已(史記平/原君傳)蔡澤¶
從唐舉相曰富貴吾所自有不知者夀也(史/記)趙王思復¶
<pb:KR3k0025_WYG_049-17a>¶
得㢘頗㢘頗亦思復用於趙王使使召亷頗亷頗見使¶
者一飯斗米肉十斤被甲上馬以示可用(秦/紀)先從隗始¶
(周/紀)韓信家貧𦵏母行營髙敞地令旁可置萬家堵(西漢/本傳)¶
韓信曰臣多多益善(前漢/本傳)里中社陳平為宰分肉甚均¶
曰嗟乎使平得宰天下亦如此肉矣(漢髙/紀)蒯通自序其¶
説號曰雋永(西漢本傳雋字兖反肥肉/也永長也以其所論甚善)韓安國曰死灰¶
獨不復燃乎　終軍自願受長纓羈南越王致之闕下¶
　終軍歩入關關吏與繻問何為吏曰為復傳還當合¶
<pb:KR3k0025_WYG_049-17b>¶
符軍曰丈夫西遊終不復傳還棄繻而去(並同/上)士病不¶
明經術經術茍明取青紫如俛拾地芥(西漢夏/侯勝傳)郭丹曰¶
丹不乗使者車終不出關去家十有一年果乗髙車出¶
關(東漢/本傳)梁竦自負其才曰大丈夫居世生當封侯死當¶
廟食州縣之職徒勞人耳(同/上)虞詡笑曰不遇盤根錯節¶
無以别利器此乃吾立功之秋也(漢殤/紀)禰衡唯善孔融¶
楊脩常稱曰大兒孔文舉小兒楊徳祖餘子碌碌不足¶
數(東漢/本傳)曹操從容謂𤣥徳曰今天下英雄惟使君與操¶
<pb:KR3k0025_WYG_049-18a>¶
耳本初之徒不足數也(漢獻/紀)韓遂請與操相見時秦胡¶
觀者前後重沓操笑謂之曰爾欲觀曹公耶亦猶人也¶
非有四目兩口但多智耳(同/上)𤣥徳曰孔北海知世間有¶
𤣥徳耶(吳/志)廖化欲與宗預詣諸葛瞻預曰吾等年踰七¶
十但少一死何求於年少輩而屑屑造其門耶遂不徃¶
(蜀志宗/預傳)王濬恢廓有大志嘗起宅開門前路廣十步曰¶
吾欲使容長㦸幡旗數萬(晉書/本傳)山濤布衣家貧謂妻韓¶
氏曰忍饑寒我後當作三公　孫綽作天台賦示友人¶
<pb:KR3k0025_WYG_049-18b>¶
范榮期云卿試擲地當作金石聲也　謝琨曰一丘一¶
壑自謂過之(過庾/亮也)祖逖渡江擊楫而誓曰祖逖不能清¶
中原而復濟者有如大江(並同/上)石勒曰若遇光武當並¶
驅中原未知鹿死誰手(晉書/載記)周顗曰今年殺諸賊奴取¶
金印如斗大繫肘(本/傳)謝安妻見家門富貴而安獨靜退¶
乃謂曰丈夫不如此也安掩鼻曰恐不免耳(晉書/本傳)謝安¶
甚敬王獻之因問曰吾書何如家君曰固不同安曰外¶
論不爾曰人那得知(同/上)涼張邕驕矜淫縱國人患之張¶
<pb:KR3k0025_WYG_049-19a>¶
天錫所親劉肅謂天錫曰正當速除之耳天錫曰安得¶
其人肅曰肅即其人也肅年時未二十天錫曰汝年少¶
更求其助肅曰趙白駒與肅二人足矣(晉海西/公傳)燕主垂¶
議伐西燕垂曰吾比老叩囊底智足以取之終不復留¶
此賊以累子孫(晉武/紀)王羲之自稱我書比鍾繇當抗行¶
比張芝草猶當雁行也(晉書/本傳)胡藩曰劉毅一談一詠自¶
許以為雄豪(晉/紀)崔浩纎妍潔白如美婦人常自謂才比¶
張良而稽古過之(宋/紀)王儉曰江左風流宰相唯有謝安¶
<pb:KR3k0025_WYG_049-19b>¶
蓋自況也(王儉/傳)裴子野曰為文人皆得於手我獨得於¶
心(南史/本傳)胷中貯千卷書使人那得不畏服(北史崔/陵傳)王侃¶
不交遊親朋勸其出仕侃曰茍有良田何憂晩嵗但恨¶
無其才爾(北/史)周武謂楊素曰善自勉之勿憂不富貴應¶
聲答曰臣但恐富貴來逼臣臣無心圖富貴(隋/書)隋王羆¶
曰老羆當道卧貛子安得過(同/上)激濁揚清疾惡好善臣¶
於數子有一日之長(唐書王/珪傳)李靖常曰丈夫遭遇要當¶
以功名取富貴何至作章句儒(唐書/本傳)李晟謂所親曰吾¶
<pb:KR3k0025_WYG_049-20a>¶
生長西陲備諳虜情(同/上)裴度辟皇甫湜為判官度修福¶
先寺將立碑求文於白居易湜怒曰近捨湜而逺取居¶
易請從此辭(唐書韓/愈傳)韓愈自視遷雄至固以下不論也¶
(唐書/賛)自比孟軻以荀況揚雄為未醇(唐書韓/愈傳)李懐逺宗¶
人欲籍以髙䕃懐逺曰因人之勢髙士恥之假䕃而官¶
豈吾心耶擢四科第　鄭人表常自曰天瑞有五色雲¶
人瑞有鄭人表(並唐書/本傳)¶
傳記婁敬過洛陽曰臣之䇿能不血刃坐羈匈奴頭着¶
<pb:KR3k0025_WYG_049-20b>¶
陛下前(三輔/故事)李元禮髙自摽持欲以天下名教是非為¶
己任(世説/新語)張賓自謂昆弟曰吾言智䇿鑒識不後張子¶
房但不遇髙祖耳(崔鴻後/趙錄)僧支遁曰既有凌霄之姿何¶
肯為人耳目玩乎(世/説)後魏楊大眼曰若使旗鼓相望瞋¶
眸奮發足以使君亡魄喪膽(談/藪)猛虎不處卑勢勁鷹不¶
立垂枝(蔣子方/機論)司馬相如徃京師過蜀郡升僊橋題其¶
柱曰不乗駟馬不復過此(白氏/六帖)楚丘先生見孟嘗君曰¶
先生老矣春秋髙矣多遺忘矣何以教文先生曰使我¶
<pb:KR3k0025_WYG_049-21a>¶
投石斥距追車赴馬逐麋鹿將虎豹吾則老矣使我操¶
計謀殺精神決嫌疑出正辭尚諸侯吾乃始壯耳何老¶
之有孟嘗君勃然汗出至踵曰文過耳(韓詩/外傳)劉長卿每¶
題詩不言姓但曰長卿(雲溪/友議)皮日休傲誕自號間氣布¶
衣　沙門貫休風騷之外精於筆札成中令問其筆法¶
休曰此事須登壇而授安可草草而言(北夢/瑣言)鍾子期死¶
伯牙子屛琴絶絃終身不鼓以為時無足為鼓琴者(劉/向)¶
(説/苑)¶
<pb:KR3k0025_WYG_049-21b>¶
集知我者希則我貴矣(揚雄/解嘲)鳯凰集南嶽羞與燕雀羣¶
(劉公/幹)雖逍遥於廣厦實擊厲於中原(選傅𤣥/鷹賦)生必耀華¶
名於玉牒没則勒洪伐於金䇿(張景陽/七命)懐紀燕山石思¶
開函谷關(徐敬業琅/琊城作)排朱門而獨逺昇青雲而自致匪¶
偷光於隣壁寜假輝於陽燧終狥已以致能靡因人以¶
成事　雖不能縱逸韻於霜臯唳野致九天之響頗亦¶
蓄苛芬於露薄垂薰有十步之芳(駱賓/王)安能與尺鷃决¶
起但搶榆(孟浩/然)人生若不能帥表朝廷即當老死山谷¶
<pb:KR3k0025_WYG_049-22a>¶
彼區區於財貨之末局局於權勢之門縱得鍾鼎亦胡¶
顔受納(元次/山)杜陵有布衣老大意轉拙許身一何愚自¶
比稷與契居然成濩落白首甘契闊蓋棺事則已此志¶
常覬豁窮年憂黎元嘆息腸内熱非無江海志瀟洒送¶
日月　虎氣必騰上龍身寜乆藏(並杜/詩)心藏風雲世莫¶
知　騄驥本天馬素非伏櫪駒　韓信羞將絳灌比禰¶
衡恥逐屠沽兒　青雲當自致何以求知音　李太白¶
上裴長史書曰他人之文猶山無煙霞春無草樹白之¶
<pb:KR3k0025_WYG_049-22b>¶
文光明洞徹句句動人(並李/白)自矜當無對(韓文猛/虎行)當今¶
盲於心者皆是若籍自謂獨盲於目爾(韓文代/張籍書)使其道¶
由愈而粗傳雖滅死萬萬無恨(韓愈答/孟簡書)承先人後者在¶
孫惟汝在子惟吾(韓/文)自度若世無孔子不當在弟子列¶
(韓文與吕/山人書)固余異於牛馬兮寜止乎飲水而求芻　羣¶
雌孤雄意態横出　誰為傾國媒自許連城價　懐竒負¶
氣不隨人後　沖天鵬翅闊報國劒鋩寒　天不欲使¶
兹人有知乎則吾之命不可期如使兹人有知乎非我¶
<pb:KR3k0025_WYG_049-23a>¶
其誰哉其行道其為書其化今其傳逺必有在矣(並韓/文)¶
鋪張對天之閎休揚厲無前之偉績編之乎詩書之䇿¶
而無愧措之乎天地之間而無虧雖使古人復生臣亦¶
未肯多讓(韓文潮州/謝上表)配圭璋而為貴豈泥滓而為儔(栁/文)¶
(波沙揀/金賦)金之為寳恥居下流(同/上)低回且向籠間宿奮迅¶
終湏天外飛　崔杜鞭齊下元常轡共驅　若不佩金¶
印即合翳玉芝(白樂/天)振臂猶堪呼一擲爭知常下不成¶
盧(劉賓/客)雲霄坐應致(劉長/卿)老虎終開眼兒蟲㑹叩頭但¶
<pb:KR3k0025_WYG_049-23b>¶
令吾舌在何畏不封侯(張家/吉文)肯與夫斗筲者決得失於¶
一夫之目　砥名礪節易地改轍冀桑榆之未晩得雌¶
雄之一決(唐文/粹)將攜健筆干明主(杜牧/之)¶
本朝萬里秋風天外意　誰言一身窮自待九鼎重(歐/文)¶
枯朽猶能出菌芝(坡/詩)海底鯤魚㑹化鵬(蘇子/由詩)吾文如萬¶
斛泉源不擇地而出在平地滔滔汨汨雖一日千里無¶
難(東/坡)¶
　　　自期逺到¶
<pb:KR3k0025_WYG_049-24a>¶
經士不可以不𢎞毅任重而道逺仁以為己任不亦重¶
乎死而後已不亦逺乎(語/)¶
史鄙没世而文采不表於後(漢司馬/遷書)舒吾陵雲羽奮此¶
千里足超邁絶塵驅倐忽誰能逐　脩翼無卑栖逺趾¶
不步局(東漢酈/炎傳)¶
集逸翮思拂霄駿足羨逺遊(郭景純/遊仙詩)指蓬壺而播翰望¶
崑閬而揚音(鮑照/鶴賦)非刻金石列圖象揚𢎞懿崇耿光則¶
顒然衆情孰克慰滿(陳子/昻集)鸞陞鴻漸期紫氛兮(同/上)逸翮¶
<pb:KR3k0025_WYG_049-24b>¶
方翥脩途兹始冀頡頏乎九霄將翺翔乎萬里(李文/山)老¶
驥思千里饑鷹待一呼(杜/詩)願言成羽翼奮趐凌丹梯(元/微)¶
(之/集)竊攀屈宋宜方駕恐與齊梁作後塵(杜/詩)九霄排直上¶
萬里整前期(元微/之集)那得作牛後更擬助鴻飛　迅阪㸔¶
鵬舉髙音待鶴鳴所期人拭目焉肯自佯盲　鵬翼張¶
風期萬里(並同/上)駿足思長阪(陸韓/卿詩)溪澗豈能留得住終¶
歸大海作波濤(唐宣東/瀑布詩)誰謂青雲髙鵬飛終背負(劉賓/客集)¶
吾將奮鱗於太空兮奚獨慕此江湖吾將發榮於蟠桃¶
<pb:KR3k0025_WYG_049-25a>¶
兮奚獨守此蒿蔞吾將蕩其魄兮驂風軔與車軌謁帝¶
於㝠㝠之天兮秉其生殺之樞(皮日/休集)¶
本朝劉瑀曰騏驥一蹙自造青雲何至與駑馬爭路(續/説)¶
庶幾垂後世不黙死芻豢(歐公/集)世間萬事皆塵土留取¶
功名乆逺㸔(蔡君/謨詩)欲為天下屠龍手肯讀人間非聖書¶
(邵堯天/詩集)¶
　　　自信¶
經孔子曰我戰則克祭則受福(記/)考諸三王而不謬建¶
<pb:KR3k0025_WYG_049-25b>¶
諸天地而不悖質諸鬼神而無疑百世以俟聖人而不¶
惑(記/)孔子曰十室之邑必有忠信如丘者焉不如丘之¶
好學也　子曰丘之禱乆矣　子曰天生徳於予桓魋¶
其如予何　子畏於匡曰文王既没文不在兹乎天之¶
未喪斯文也匡人其如予何(並/語)¶
子聖人復起必從吾言矣　有王者起必來取法　知¶
我者其惟春秋乎罪我者其惟春秋乎(並/孟)宋桓魋欲害¶
孔子孔子稱天生徳於予魯臧倉毁孟子孟子曰臧氏¶
<pb:KR3k0025_WYG_049-26a>¶
之子焉能使予不遇哉(孟子/序)¶
史鄭子産曰禮義之不愆何恤人之言　晉叔向曰祁¶
大夫外舉不棄讎内舉不失親其獨遺我乎(並/左)三得相¶
而不喜知其才自得之也三去相而不悔知非己之罪¶
也(史孫叔/敖傳)參聞何薨告舎人趨治行吾將入相居無何¶
使者果召參始參㣲時與蕭何善及為將相有隙至何¶
且死所推賢唯參(漢惠/紀)朱邑且死囑其子曰我故為桐¶
鄉嗇夫其民吏愛我必𦵏我桐鄉後世子孫奉我不如¶
<pb:KR3k0025_WYG_049-26b>¶
桐鄉民及死其子𦵏之桐鄉民果共為邑起冢立祠祭¶
至今不絶(西漢/本傳)王賀為繡衣御史逐捕魏郡盜多所縱¶
捨以奉使不稱免嘆曰吾聞活人子孫有封吾所活者¶
萬餘人後世其興乎(漢武/紀)鄧禹嘗謂人曰吾將百萬之¶
衆未嘗妄殺一人後世必有興者叔父陔曰嘗聞活千¶
人者子孫有封兄訓為謁者使修石田河嵗活數千人¶
天道可信家必蒙福(漢和/紀)陸元方為宰相每有遷除宻¶
封以進未嘗漏露臨終曰吾於人多隂徳子孫其未衰¶
<pb:KR3k0025_WYG_049-27a>¶
乎(通/鑑)¶
傳記于公築治廬舎謂匠人曰為我髙門我治獄未嘗¶
有所冤我後世必有封者(説苑貴/徳篇)¶
集履乗石而周公不以為疑(文選注乗石王/所登車石也)自保曾參¶
不殺人(元微/之)文書自傳道奚待史筆垂(韓/集)昔揚子雲著¶
太𤣥人皆笑之子雲言曰世不我信無害也後世復有¶
揚子雲必好之矣(韓集與馮/宿論文書)作者不祈人之知也明矣¶
直百世以俟聖人而不惑質鬼神而不疑耳　人以為¶
<pb:KR3k0025_WYG_049-27b>¶
拙臣行不疑(並韓/集)武王周公聖人也率天下之賢士與¶
天下之諸侯而徃攻之未嘗聞有非之者也彼伯夷叔¶
齊乃獨以為不可殷既滅矣天下宗周彼二子乃獨恥¶
食其粟餓死而不顧繇是而言夫豈有為而為哉信道¶
篤而自知明者也(韓集伯/夷頌)人不易物鍾離委珠而徒為¶
心茍無瑕伯夷飲泉而何爽　事直皇天在(並白/樂天)茍吾¶
道之無爽又何陋於斯土顧言行之有常雖蠻貊兮可¶
處(皇甫/湜)但教方寸無諸毒狼虎叢中也立身(馮道詩見/青箱雜記)¶
<pb:KR3k0025_WYG_049-28a>¶
本朝平生仗忠信今日任風波(唐子/方詩)人之情諱有而不¶
諱無離婁之明人謂之瞽不愠矣栁下惠之清人謂之¶
汚不怍矣(涑水/迂書)故晉國王公嘗手植三槐于庭曰吾子¶
孫必有為三公者已而其子文正公相真宗於祥符景¶
徳之間　夫寓物於人明日而取之有得有否而晉公¶
修徳於身責報於天取必於數十年之後如持左契交¶
手相付吾是以知天之果可必也(並東坡三/槐堂記)¶
　　　不能自信¶
<pb:KR3k0025_WYG_049-28b>¶
史王莽誅劉棻時揚雄校書天祿閣上治使者來欲收¶
雄雄恐不能免迺從閣上自投下幾死(西漢/本傳)¶
傳記魯人有與曾子同名族者而殺人人告曾子母曰¶
曾參殺人曽子之母曰吾子不殺人織自若有頃焉人¶
又曰曾參殺人其母尚織自若頃之又一人告之曰曾¶
參殺人其母懼投杼踰牆而走(戰國/䇿)¶
　　　自暴¶
經小人以小善為無益而弗為也(易/)力不足者中道而¶
<pb:KR3k0025_WYG_049-29a>¶
廢今汝畫　困而不學民斯為下矣(並/語)¶
子一羽之不舉為不用力焉輿薪之不見為不用明焉¶
　為長者折枝語人曰我不能是不為也非不能也¶
以為無益而捨之者不耘苗者也　有是四端而自謂¶
不能者自賊者也　飽食暖衣逸居而無教則近於禽¶
獸　自暴者不可與有言也自棄者不可與有為也言¶
非禮義謂之自暴也吾身不能居仁由義謂之自棄也¶
　曠安宅而弗居舎正路而弗由哀哉　徐行者豈人¶
<pb:KR3k0025_WYG_049-29b>¶
所不能哉所不為也　於不可已而已者無所不已¶
不恥不若人何若人有(並/孟)¶
集如彼梓材弗勤丹漆雖勞樸斵終負素質(張茂先/勵志詩)人¶
非生而知之者孰能無惑惑而不從師其為惑也終不¶
解矣(韓文/師説)¶
本朝班固論劇孟郭解之流皆有絶異之姿而惜其不¶
入於道徳茍放縱於末流(東坡/集)¶
　　　不茍合¶
<pb:KR3k0025_WYG_049-30a>¶
經衛靈公間陳於孔子孔子曰俎豆之事則嘗聞之矣¶
軍旅之事未之學也(語/)¶
子御者且羞與射者比(孟/)周衰戰國縱横取士先權謀¶
孟子以儒道遊於諸侯不肯枉尺直尋時君咸謂之迂¶
濶於事終莫能聴納其説　衛靈公問陳於孔子孔子¶
答以俎豆梁惠王問利國孟子對以仁義(並孟/序)¶
史陳敬仲為齊工正飲桓公酒樂公曰以火繼之辭曰¶
臣卜其晝未卜其夜不敢(左/)梁惠王謀欲攻趙孟軻稱¶
<pb:KR3k0025_WYG_049-30b>¶
太王去邠此豈有意阿世俗茍合哉(史孟/軻傳)叔孫通徴魯¶
諸生魯兩生不肯行曰禮樂所由起積徳百年而後可¶
興也吾不忍為公所為公徃矣無汚我(史本/傳)行不茍合¶
義不取容(史朱/建傳)鳯凰翔于千仞之上兮覽徳輝而下之¶
見細徳之險微兮遥增擊而去之(史賈/生傳)鍾期死伯¶
牙絶絃破琴而不肯與衆鼓獿人亡(獿乃髙反古/之善墍者)匠¶
石輟斤而不敢妄斵(西漢揚/雄傳)任延為武威太守帝戒¶
之曰善事上官無失名譽延曰忠臣不私私臣不忠¶
<pb:KR3k0025_WYG_049-31a>¶
上下和同非陛下之福善事上官不敢奉詔(本/傳)周璆髙¶
潔之士前後郡守招命莫肯至唯蕃能致焉(東漢陳/蕃傳)禰¶
衡始達潁川隂懐一刺既而無所之適至於刺字漫滅¶
(東漢/本傳)裴頠薦韋忠於張華華辟之忠辭疾不起人問其¶
故忠曰張茂先華而不實裴逸民欲而無厭棄典禮而¶
附賊后此豈大丈夫之所為哉逸民每有心託我我常¶
恐其溺於深淵而餘波及我況可褰裳而就之哉(晉傳/紀)¶
王述嘗見王遵每發言一坐莫不賛美述正色曰人非¶
<pb:KR3k0025_WYG_049-31b>¶
堯舜何得每事盡善(晉書王/述傳)殷仲文還姑熟祖送傾朝¶
桓謙要王𢎞之同行答曰凡祖離送别必在有情與殷¶
風馬不接無縁陪從(沈約/宋書)¶
傳記鍾子死伯牙終身不復鼓琴以為世無足為鼔琴¶
者(吕氏/春秋)¶
集鸞鳯循四極而回周兮見盛徳而後下(楚/辭)連城之珍¶
俟楚文而乃進崩山之操待鍾期而後發(王績/文)莫將流¶
水引空向俗人彈(駱賓/王)儼有直道侃無媚辭(張説/之文)嗟彼¶
<pb:KR3k0025_WYG_049-32a>¶
苦節士素於圓鑿方(杜工/部)今所以惡衣食窮體膚麋鹿¶
之與遊猿狖之與居固自以身不能與時從順俯仰故¶
甘心自絶而不悔焉(韓/文)所詣少不㑹意徑還不留雖水¶
禽決起山鹿駭去之不若也(陸魯/望)寜方為皂不圓為卿¶
寜方為汙辱不圓為顯榮　性不茍合居常寡徒(並唐/文粹)¶
我受狷介性立為頑鈍身平生雖寡合今即無緇磷(白/侍)¶
(郎/)¶
本朝當戰國時儀秦以口舌取富貴孟子與公孫丑之¶
<pb:KR3k0025_WYG_049-32b>¶
徒方且歴論養浩之説宜當時以為迂濶(鳴道/集)棋逢敵¶
手纔堪着琴少知音不願彈(邵堯/夫)¶
　　　茍容(附迎合/)¶
經志在隨人所執下也(易/)鄉原徳之賊也(語注云原人/趨向容媚而)¶
(合/之)¶
子長君之惡其罪小逢君之惡其罪大(孟/)偷合茍容(荀/子)¶
生斯世也為斯世也善斯可矣閹然媚於世也者是鄉¶
原也(孟/)¶
<pb:KR3k0025_WYG_049-33a>¶
史叔孫通儒服漢王憎之乃變其服服短衣楚製(史本/傳)¶
養交安祿(史/記)叔孫通為綿蕞野外(西漢本傳師古曰蕞/與蕝同應劭曰立竹)¶
(及茅索縈之習禮儀其中如淳曰/以茅剪樹地為纂位尊卑之次也)張湯漢武帝時為廷¶
尉即上意所欲辠予監吏深刻者即上意所欲釋予監¶
吏輕平者(西漢/書)韓増代張安世領尚書事以温顔遜辭¶
承上接下無所失意保身固寵不能有所建明(漢書韓/王信傳)¶
公孫𢎞懐智飾詐以阿人主取容(西漢汲/黯傳)以茍容曲從¶
為賢以阿黙尸祿為智(西漢鮑/宣傳)孔光上有所問據經法¶
<pb:KR3k0025_WYG_049-33b>¶
以心所安而對不希指茍合如不從不敢強諌爭以是¶
乆而安(漢成/紀)容回而已(後/漢)公卿選懦容頭過身(漢殤/紀)䑕¶
雀偷生茍此一活耳(晉書王/濬傳)山濤為吏部尚書濤典選¶
一官闕輒擇才資可為者啓擬數人得詔㫖有所向然¶
後顯奏之(晉世/祖)後楊再思在位累載屈節希㫖無所規¶
弼慎畏未嘗忤物或謂再思曰公名髙位重何為屈節¶
如此再思曰世路艱難直者受禍茍不如此何以全其¶
身哉(唐書/本傳)蘇味道為相未嘗有所建明脂韋自營而已¶
<pb:KR3k0025_WYG_049-34a>¶
(唐/書)明皇將廢太子帝詔宰相謀之林甫對曰此陛下家¶
事非臣等宜預帝意乃決　以安祿山兼范陽節度使¶
尚書席建侯稱祿山公直李林甫裴寛皆順㫖共稱其¶
美(並唐/書)張良娣産子三日起縫戰士衣上止之對曰此¶
非妾自養之時上以是益憐之(唐肅/宗)側媚取容(唐書張/俾方傳)¶
王播為相専以承迎為事未嘗言國家安危(唐穆/宗紀)¶
傳記李豐依違二公之間(司馬懿曹/爽魏畧)¶
集懐道以迷國佯愚而不言顛則不扶危則不能安能¶
<pb:KR3k0025_WYG_049-34b>¶
婉婉以順上逡巡以避患雖保黄耉終夀百年盖志士¶
之所恥愚夫之所賤也(楚/辭)或推迻(古移/字)而難容(同/上)決耳¶
目之欲以茍容為度(選/容)變音聲以順㫖思摧翮而為庸¶
(張華/賦)惜位則偷合而不言愛身則茍容而不諫(白傳/集)公¶
卿大夫偷合茍容持祿養安(皇甫/湜)希仕尺寸狥祿斗升¶
(唐文/粹)¶
　　　雷同¶
史君所謂可據亦曰可君所謂否據亦曰否若以水濟¶
<pb:KR3k0025_WYG_049-35a>¶
水誰能食之若琴瑟之専壹誰能聴之同之不可也如¶
是(左/)衛侯言計非是而羣臣和者如出一口　君出言¶
自以為是而卿大夫莫敢矯其非卿大夫出言亦自以¶
為是而士庶人莫敢矯其非君臣既自賢矣而羣下同¶
聲賢之賢之則順而有福矯之則逆而有禍如此則善¶
安從生(並周/紀)雷同相從隨聲是非(劉歆/傳)希指雷同(馬宫/傳)¶
每有一事羣臣同聲得無非其美者(漢成/紀)上下雷同非¶
陛下之福(後/漢)雷同容容無違而已(漢靈/紀)若心知不可而¶
<pb:KR3k0025_WYG_049-35b>¶
順㫖雷同負臣子之義(漢和/紀)¶
傳記君無諤諤之臣父無諤諤之子兄無諤諤之弟夫¶
無諤諤之婦士無諤諤之友其亡可待(説/苑)¶
集萬口和附并為一談　和而唱之同然一辭(並韓/文)¶
　　　乗虛接響¶
經胥動以浮言(書/)道聴而塗説徳之棄也(語/)¶
子聴虛而責響視空而索影(劉/子)四面(時言軒/轅四面)一足(䕫/)本¶
非真實玉璞鳯凰不是定名魯人東郭空濫美稱愚谷¶
<pb:KR3k0025_WYG_049-36a>¶
黄公横受惡名由此觀之傳聞喪真翻傳名實虛信傳¶
説即以定真聞野丈人(藥/名)謂之田父河上姹女謂之婦¶
人堯漿禹糧謂之飲食龍肝牛膝謂之為肉(劉/子)¶
史聞諸道路(左/)流言飛文譁於民間(西/漢)誅名而不察實¶
為善者不必免而犯惡者未必刑也(漢武/紀)城中好髙髻¶
四方髙一尺城中好廣眉四方且半額城中好大袖四¶
方全疋帛(東漢馬/參傳)¶
傳記訛言難信傳聞多失至於曾參殺人不疑盜嫂翟¶
<pb:KR3k0025_WYG_049-36b>¶
義不死諸葛猶存此皆得之於行路傳之於衆口(史/通)師¶
曠軒轅並世公明方朔同時堯有八眉䕫惟一足烏白¶
馬角救燕丹而免禍犬吠雞鳴逐劉安以髙蹈故道聴¶
塗説之違理街談巷議之損實　説鳬履登朝則云漢¶
書舊記談蛇劒飛屋必曰晉典明文逆彼虛辭成兹實¶
錄(並/上)古語曰事歴終古以魚為魯(白氏/六帖)一犬吠形百犬¶
吠聲(同/上)江南閭里間士大夫道聴塗説強事飾詞呼徴¶
質為周鄭謂霍亂為博陸上荆州必稱陜西下揚都要¶
<pb:KR3k0025_WYG_049-37a>¶
云海郡言食則糊口道錢則孔方問移則楚丘論婚則¶
燕爾及王則無不仲宣語劉則無不公幹凡一二百件¶
傳相祖述尋問莫知源由施安時復失所(顔氏/家訓)¶
集隨風靡而成行(楚/辭)街談巷議(張平子/西京賦)聽者不察和而¶
唱之同聲一辭(韓文/諱辨)臆決唱聲萬口和附并為一談牢¶
不可破(韓文平/淮西碑)吠聲者多辨實者寡飛語一發臚言四¶
馳萌芽始發枝葉俄茂方謂語怪終成禍梯(劉賓/客)¶
本朝造謗于下者初若含沙之射影但期隂以中人宣¶
<pb:KR3k0025_WYG_049-37b>¶
言于庭者遂肆鳴梟之惡音孰不聞而掩耳(歐/文)¶
　　　端介¶
經舎車而徒義弗乗也　君子以立不易方(並/易)無有淫¶
朋無有比徳正色率下(並/書)君子不以色親人　姦聲亂¶
色不留聰明　非時不見非義不合　儒有可親而不¶
可刼也可近而不可迫也可殺而不可辱也其居處不¶
淫其飲食不溽(並/記)富與貴是人之所欲也不以其道得¶
之不處也　有澹臺滅明者行不由徑非公事未嘗至¶
<pb:KR3k0025_WYG_049-38a>¶
於偃之室也(並/語)¶
子伯夷非其君不事非其友不友不立於惡人之朝不¶
與惡人言立於惡人之朝與惡人言如以朝衣朝冠坐¶
於塗炭　端人也　一介不以與人一介不以取諸人¶
　不以三公易其介(並/孟)不取於人謂之富不辱於人謂¶
之貴(孔叢/子)葛稚川不以片言半字煩人(抱樸/子)¶
史齊即墨大夫不事左右以求譽毁言日至(史記齊/世家)未¶
嘗卑節下意以求仕也(西漢蒯/通傳)行不茍合義不取容(前/漢)¶
<pb:KR3k0025_WYG_049-38b>¶
(朱建/傳)申屠嘉曰使君所言公事君且奏之若私吾不受¶
私語(西漢爰/盎傳)申屠嘉為人㢘直門不受私謁(漢文/紀)尹翁¶
歸之語不及私(西漢/本傳)請謁無所行貨賄無所用(漢武/紀)里¶
名勝母曾子不入邑號朝歌墨子回車(西漢鄒/陽傳)不可阿¶
尊事貴(劉向/傳)守經據古不阿當世(貢禹/傳)非其服弗服非¶
其食弗食(同/上)孤立羣貴之間(馬援/傳)交趾守張恢坐贓伏¶
法以資物簿入大司農詔賜羣臣鍾離意得珠璣悉以¶
委地而不拜曰此贓穢之寳誠不敢拜(東漢/本傳)曼麗之容¶
<pb:KR3k0025_WYG_049-39a>¶
不悦於目鄭衛之聲不過於耳(東漢杜/篤傳)井丹髙潔未嘗¶
修刺謁人(東/漢)梁鴻尚節介勢家慕其節多欲得女之鴻¶
並絶不娶　楊震舉茂才王宻宻遺震金曰暮夜無知¶
者震曰天知神知我知子知何謂無知乎　徐穉非其¶
力不食(並同/上)陳泰為并州京邑貴人寄寳貨因泰市奴¶
婢泰皆掛之於壁不發其封(三國/魏志)羊祜不附中朝時人¶
為之語曰二王(王戎/王衍)當國羊公無徳(晉武/紀)方正亮直介¶
然不羣(晉書王/基傳)崔遊自少及長口未嘗語及財利　崔¶
<pb:KR3k0025_WYG_049-39b>¶
洪口不言貨財手不執珠玉(並晉/書)顔延之子竣貴重凡¶
所資供延之一無所受布衣茅屋蕭然如故常乗羸牛¶
笨車逢竣之鹵簿即住道側常語竣曰吾平生不喜見¶
要人今不幸見汝(宋世/祖)劉行本為左庶子隋太子得良¶
馬欲令行本乗行本正色曰至尊置臣於庶子者欲令¶
輔導以正道非為佐弄臣也(隋/書)惡木垂䕃志士不息盜¶
泉飛溢亷夫不飲(新唐書武/皇后傳)席豫太平公主欲表為諫¶
官豫恥之逃去(唐中/宗)嚴挺之拒宰相不肯見李林甫崔¶
<pb:KR3k0025_WYG_049-40a>¶
隠甫違詔不屈牛仙客信剛者乎(唐書/本傳)李乂進吏部侍¶
郎請謁不行時人語曰李下無蹊徑(同/上)正人一心事君¶
無待於助(唐書李/徳裕傳)松柏之為木孤生勁特無所因依(同/上)¶
耿介之士羞於自拔(唐/書)¶
傳記平原君欲封魯仲連辭讓者三終不肯受平原君¶
乃置酒酒酣起前以千金為魯仲連夀魯仲連笑曰所¶
貴於天下士者為人排患釋難解紛亂而無所取也即¶
有所取者是商賈之人也(戰國/䇿)鍾離意曰志士忍渴於¶
<pb:KR3k0025_WYG_049-40b>¶
盜泉之水曾參迴車於勝母之閭惡其名也(東漢/紀)水名¶
盜泉仲尼不漱(論語撰/考識)郝子亷一介不取諸人曽過姊¶
飲錢留席下而去每行飲水常投一錢井中(風俗/通)¶
集食不媮而為飽兮衣不茍而為温(楚/辭)恥于媚而求親¶
(藝文曹植/九愁賦)義分明於霜信行直如絃(袁陽源/白馬篇)渴飲堅氷¶
漿饑待零露餐(苦寒/行)箕子許由有髙節湘水屈原有清¶
源　黄河一直青松萬仭(並陳/子昻)松柏青青不受令於霜¶
雪　張説云秀水勢恒孤(張説/集)獨立天地間　多君秉¶
<pb:KR3k0025_WYG_049-41a>¶
古節嶽立冠人曹(回李/太白)以兹悟生理獨恥事干謁兀兀¶
遂至今忍為塵埃没(杜/詩)物白諱受玷行髙無汚真(同/上)馬¶
蹄無入朱門跡(韓/集)道不行於主人與之處者非其類雖¶
有享之以季氏之富不一日留也(同/上)古琴無俗韻寒松¶
無妖花(李太/白)勁葉森利劒孤莖挺端標　介潔靜専不¶
交勢利(並/上)　髙郢規矩自立不干權貴(栁/文)見佞色諂笑¶
者不忍與坐語(同/上)潔性不可汚(韋應/物)嶷然如㫁山絶巘¶
不可以邪徑造焉(穆員作鄭/叔則誌)獨鶴不羣孤松無柯(劉長/卿)¶
<pb:KR3k0025_WYG_049-41b>¶
靈物本特達不復相纒榮(唐文/粹)直方不偶　孤髙比雲¶
月(並同/上)宋廣平貞姿勁質剛態毅狀鐡腸石心不解吐¶
婉媚辭(皮日休/梅花賦)¶
本朝冦莱公為相丁謂出其門為參政㑹食都堂羮染¶
公鬚謂起拂之公正色曰身為執政而親為宰相拂鬚¶
耶(遺/事)觀弼之心鍊金鍜銕(石介玉徳頌/銕即鐡字)李及知杭州市¶
白集一部乃為終身之恨(筆/談)王質未嘗折顔色屈語論¶
以合當國者意(王質/墓誌)人嘗與孫之翰一端硯曰此石呵¶
<pb:KR3k0025_WYG_049-42a>¶
之則水流孫曰一日呵一擔水方直三錢竟不受(筆/談)面¶
目嚴冷(東坡陳/公弼傳)森森直榦百餘尋髙入青冥不附林(臨/川)¶
(集/)陳履常居都下逾年未嘗一至貴人之門章子厚欲¶
一見終不可得(東坡答/李廌書)天地之間物各有主茍非吾之¶
所有雖一毫而莫取(東坡赤/壁賦)堅姿映松柏直節凌榛荆¶
(蘇子/由集)¶
　　　不由介紹¶
子孟孺子(子/車)無介而見(孔業子/雜訓)¶
<pb:KR3k0025_WYG_049-42b>¶
史谷永曰薛宣無游説之助(西/漢)喬幹直聳磨天自致(魏/鄭)¶
(公/)唐太宗曰觀古今用人必因媒介若行成張者朕自¶
舉之無先容也(唐/書)¶
集青雲當自致何必求知音(李太/白)出身入仕並不因人¶
(劉禹/錫表)貌符心冥如舊君臣天降時雨山川出雲感激自¶
致其間無因(吕和叔/傅巖)¶
本朝豈因糞壤栽培力自得乾坤造化心(臨川/集)不階尺¶
木遂致青雲(同/上)¶
<pb:KR3k0025_WYG_049-43a>¶
　　　寡合¶
經獨行踽踽(詩/經)武公寡特(詩/序)¶
子踽踽涼涼(孟/)¶
史寡耦少徒(西漢東/方朔傳)落落難合(東漢耿/弇傳)至音不合衆聽¶
故伯牙絶絃至寳不同衆好故卞和泣血(東漢陳/元傳)孤音¶
寡和直轡安歸(東漢荀/彧傳論)沈懐文素不飲酒又不好戯宋¶
孝武謂故欲異已謝莊嘗戒曰卿每與人異亦何可乆¶
懐文曰非欲異物性之所不能耳(南/史)夷行介特雅不與¶
<pb:KR3k0025_WYG_049-43b>¶
合(唐陳夷/行傳)蕭瑀性狷介與同僚多不合(唐太/宗)¶
集卧喜晩起而當關呼之不置一不堪也抱琴行吟弋¶
釣草野而吏卒守之不得妄動二不堪也危坐一時髀¶
不得摇性復多虱爬搔無已而常裹以章服揖拜上官¶
三不堪也素不便書不喜作書而人間多事堆案盈几¶
不相酬答則犯教傷義欲自勉強則不能及四不堪也¶
不喜弔喪而人道以此為重已為不見恕者所怨至欲¶
見中傷者雖戄然自責然不可化終不能獲無咎無譽¶
<pb:KR3k0025_WYG_049-44a>¶
如此五不堪也不喜俗人而當與之共事或賓客盈坐¶
鳴聲聒耳囂塵臭處千變萬伎在人目前六不堪也心¶
不耐煩而官事鞅掌機務纒其心世故繁其慮七不堪¶
也縱逸來乆情意傲散簡與禮相背嬾與慢相成榮進¶
之心日頽任實之情轉篤此由禽鹿少見馴育則服從¶
教制長而見羈則狂顧頓纓赴蹈湯火雖飾以金鑣享¶
以嘉殽愈思長林而志在豐草也(嵇康與山/濤絶交書)天資木強¶
不能屈節權門地隔蓬心不能買名時議(駱賓/王)秀木勢¶
<pb:KR3k0025_WYG_049-44b>¶
恒孤(張説/之)一生傲岸苦不諧(李太/白)不合者雖造廬未嘗¶
與之坐(韓文答/馮宿書)今所以惡衣食窮體膚麋鹿之與處猿¶
狖之與居固自以其身不能與時從順俯仰故甘心自¶
絶而不悔焉(韓/文)出門無所徃入室還獨處(白侍/郎)孤風絶¶
侣逸翮獨翔(栁/文)性不茍合居常寡徒(唐文/粹)¶
本朝惟枉尋直尺之不為故圓鑿方枘而難合(歐公/集)古¶
聲無慆淫真味有澹泊(臨川/集)&KR0444;眇文章宜和寡崢嶸肝¶
肺亦交難(坡/詩)¶
<pb:KR3k0025_WYG_049-45a>¶
　　　朋比¶
經比之匪人(易六/三)簡賢附勢寔繁有徒　協比䜛言¶
朋家作仇脅權相滅(並/書)小人比而不周(語/)¶
子上偏曲則下比周比周則難知(荀正/論)¶
史相引以勢相道以利(史記日/者傳)有背公死黨之信(西漢/翟方)¶
(進/傳)阿黨所厚(西漢杜/叙傳)谷永黨於王氏(西漢/本傳)公卿以下畏¶
石顯重足一迹顯與中書僕射牢梁少府五鹿充宗結¶
為黨友諸附倚者皆得寵位(漢元/紀)長安令楊興與賈捐¶
<pb:KR3k0025_WYG_049-45b>¶
之相善捐之欲得召見謂興曰京兆尹缺使我得見言¶
君蘭(楊興/字)京兆尹可立得興曰君房下筆言語妙天下¶
使君房為尚書令勝五鹿充宗逺甚捐之曰令我得代¶
𠑽宗君蘭為京兆京兆郡國首尚書百官本天下真大¶
治士則不隔矣捐之前言平恩侯可為將軍期思侯並¶
可為曹皆如言又薦滿宣立為刺史相薦之信不當如¶
是乎興曰我復見言君房也捐之復短石顯興曰上信¶
用之今欲進苐從我計且與合意即得入矣捐之即與¶
<pb:KR3k0025_WYG_049-46a>¶
興共為薦顯奏又共為薦興奏石顯白之上迺下興捐¶
之獄(西漢捐/之傳)牢耶石即五鹿客耶印何纍纍綬若若耶¶
(漢元/紀)共相標榜(東漢黨/錮傳)黨同而伐異　激揚名聲互相¶
題拂(並同/上)郷人為之謡曰天下規矩房伯武因師獲印¶
周仲進二家賓客互相譏揣遂各樹朋徒漸成尤隙由¶
是甘陵有南北部黨人之議自此始矣(漢桓/紀)諸葛誕鄧¶
颺等相與結為黨友更相題表以散騎常侍夏侯𤣥等¶
四人為四聰誕輩八人為八達合黨連羣互相褒歎以¶
<pb:KR3k0025_WYG_049-46b>¶
毁訾為罰戮用黨譽為爵賞附己者則歎之盈言不附¶
者則為作瑕釁(魏明/紀)賈謐喜延士大夫郭彰石崇陸機¶
機弟雲和郁及榮陽潘岳清河崔基勃海歐陽建蘭陵¶
繆徴京兆杜斌摯虞琅琊諸葛詮𢎞農王粹襄城杜育¶
南陽許猛彭城劉訥中山劉輿輿弟琨皆附於謐號曰¶
二十四友(晉世/祖)王伾為左散騎常侍王叔文為起居舎¶
人大抵計事叔文依伾伾依李忠言忠言依牛昭容轉¶
相交結每事先下翰林使叔文可否然後宣于中書外¶
<pb:KR3k0025_WYG_049-47a>¶
黨則韓泰栁宗元劉禹錫等主采聴外事謀議唱和日¶
夜汲汲如狂互相推奬曰伊曰周曰管曰葛瀟然自得¶
謂天下無人(唐順/宗)李徳裕宗閔各有朋黨互相援濟上¶
曰去河北賊易去朝中朋黨難(唐文/宗)漢朱博陳咸相為¶
腹心背公死黨周福房植各以黨相傾議論相軋故朋¶
黨始於甘陵二部(唐書李/徳裕)邪人必更為黨以相欺蔽(同/上)¶
徳裕宗閔各分朋黨更相傾軋垂四十年(唐穆/宗)¶
集羣衆成朋上浸以惑(楚/辭)朋曹比而黨譽(同/上)¶
<pb:KR3k0025_WYG_049-47b>¶
本朝夏侯𤣥與何晏等皆有盛名晏目𤣥以易之所謂¶
深者而𤣥目晏以神及其遇禍深與神皆安在乎羣兒¶
妄作名字自相刻畫類皆如此(東坡書樂/毅論後)¶
　　　交結¶
經皇甫卿士畨維司徒家伯冡宰仲允膳夫棸子内史¶
蹶維趣馬楀維師氏豔妻煽方處(詩注六人相連於朝/皇甫為首)¶
相覿以貨相賂以利(記郊/特牲)¶
史宋公子鮑禮於國人年自七十以上無不饋詒時加¶
<pb:KR3k0025_WYG_049-48a>¶
羞珍異國之材人無不事也親自桓以下無不恤也(左/傳)¶
灌夫所與交通無非豪傑大猾家累數千萬食客數千¶
百人(史本/傳)郭解入關中關中賢豪知與不知聞其聲爭¶
交懽解(史游/俠傳)賂遺外戚許史傾家自盡(西漢陳/萬年)苞苴盈¶
於門庭聘問交於道路書記繁於公文私務衆於官事¶
(漢武/紀)王氏方盛賓客滿門五侯各有所厚不得左右唯¶
長安人樓護盡得其懽心(西/漢)近侍並樹所親禁省起居¶
纎㣲必知(漢桓紀/梁冀)崔烈為司徒因𫝊母入錢五百萬(漢/靈)¶
<pb:KR3k0025_WYG_049-48b>¶
(紀/)杜預在鎮數餉遺洛中貴要或問其故預曰吾但恐¶
為害不求益也(晉書/本傳)荀睎為兖州刺史多所交結每得¶
珍物即遺都下親貴兗州去洛五百里恐不鮮美募得¶
千里牛每遣信旦發暮還(同/上)蕭至忠自託於太平公主¶
引為刑部尚書(唐/紀)李林甫柔佞多狡數深結宦官及妃¶
嬪家伺上動靜無不知之由是每奏對常稱㫖上悦之¶
(唐𤣥/宗)李林甫常以金帛賂上左右上舉動必知之　栁¶
澤上疏以為斜封官因僕妾汲引劉幽求魏知古崔湜¶
<pb:KR3k0025_WYG_049-49a>¶
陸象先同平章事皆太平公主之志也(並同/上)饋謝四方¶
有名士無不至其有口舌者率以利啖之使不得有所¶
訾短(唐書/劉晏)李聴素以賂遺得權幸心故多為助力(唐書/本傳)¶
王叔文因為太子言某可為相某可為相幸異日用之¶
宻結翰林學士韋執誼及當時朝士有名而求速進者¶
陸淳吕温李景儉韓曄韓泰陳諫栁宗元劉禹錫等定¶
為死友(唐順/宗)王叔文依王伾伾依李忠言忠言依牛昭¶
客轉相交結每事先下翰林使叔文可否然後宣于中¶
<pb:KR3k0025_WYG_049-49b>¶
書韋執誼承而行之叔文及餘黨十餘家之門晝夜車¶
馬如市客候見叔文伾者至宿其坊中餅肆酒罏下一¶
人得千錢乃容之(唐/紀)楊虞卿張元夫蕭澣等善結交依¶
附權要上干執政下撓有司為士求官及第無不如志¶
(唐文/宗)¶
　　　趨附¶
經富人之屋烏所集也(詩/傳)¶
子小夫之智不離苞苴竿牘(莊/)¶
<pb:KR3k0025_WYG_049-50a>¶
史成風聞成季之繇乃事之而屬僖公焉(左/)承顔觀色¶
為務(史記淳/于髠)張湯造請諸公不避寒暑是以湯雖文深¶
意忌不専平然得此聲譽而刻深吏多為爪牙用者依¶
於文學之士丞相𢎞數稱其美(史本/傳)魏勃少時欲求見¶
齊相曹參家貧無以自通乃常獨早掃齊相舎人門外¶
舍人怪之以為異物而司之得勃勃曰願見相君無因故¶
為子掃於是舎人見勃曹參(西/漢)追時好而取世資(西漢/蓋寛)¶
(饒/)時王氏方盛五侯兄弟爭名其客各有所厚不得左¶
<pb:KR3k0025_WYG_049-50b>¶
右唯護盡入其門咸得其懽心(西漢樓/護傳)許伯入第丞相¶
御史將軍中二千石皆賀(同/上)追趨逐嗜(西漢揚雄傳師/古曰隨所趨向)¶
(愛嗜而追/逐之也)畢軌鄧颺李勝何晏丁謐皆有才名而急於¶
富貴趨時附勢(魏邵陵/厲公紀)慕容超時公孫五樓為侍中内¶
外無不憚之王儼諂事五樓時人語曰欲得侯事五樓¶
(晉/書)朝露未晞小車盈董石之居夕陽早落皂蓋填閻竇¶
之里(隋書盧思/道勞生論)李林甫欲除不附己者求治獄吏蕭炅¶
薦吉温於林甫得之大喜温常曰若遇知己南山白額¶
<pb:KR3k0025_WYG_049-51a>¶
虎不足縳也羅奭希為吏深刻皆隨林甫所欲深淺鍛¶
鍊成獄無能自脫者時人謂之羅鉗吉網(唐𤣥/宗)¶
集輿金輦璧輸貨權門(陳琳/檄)融融者皆趨勢之士得其¶
門而入者惟挾炭之子(王沈釋時/論見御覽)輪蓋所遊必非夷惠¶
之室苞苴所入實行張霍之家(選劉孝標/絶交論)甲第金張管¶
門庭車騎多(孟浩/然)公卿朱門未開鎖我曹已到肩相齊¶
　權門多噂沓　名利茍可取殺身旁權要(並杜/詩)虢國¶
門前閙如市(元微/之集)大都車馬就權門(元微/之集)權門衆所趨¶
<pb:KR3k0025_WYG_049-51b>¶
有客動百千　伺候於公卿之門奔走於形勢之途足¶
將進而趦趄口將言而囁嚅(並韓/文)所遊皆青雲之士(劉/賓)¶
(客/集)當隆赫柄用而蜂附蟻合(栁/文)¶
本朝張易之兄弟嬖幸武三思等候其門庭爭執鞭轡¶
(續世/説)李輔國權盛宰相李揆見輔國執子弟之禮(同/上)¶
　　　强自攀附¶
經子曰非其鬼而祭之諂也(語/)¶
史何昌瑀為吏部尚書有一客姓閔求官曰君是誰後¶
<pb:KR3k0025_WYG_049-52a>¶
答曰子騫後(南/史)杜正倫為相與城南諸杜昭穆素逺求¶
同譜不許(唐/書)豆盧革韋説嘗問郭崇韜因白遭亂亡失¶
譜牒嘗得聞先人言上距汾陽四世耳革曰然則固從¶
祖也崇韜由是以膏梁自處(後唐/莊宗)¶
集非有積素累舊之歡皆塗覯卒遇而以為親者也(四/子)¶
(講徳/論)¶
本朝郭崇韜哭子儀之墓(筆/談)¶
　　　有守¶
<pb:KR3k0025_WYG_049-52b>¶
經確乎其不可拔　改邑不改井(並/易)風雨思君子也亂¶
世則思君子不改其度焉風雨如晦雞鳴不已(詩/)齊大¶
饑黔敖為食於路以待餓者而食之有餓者䝉袂輯屨¶
貿貿然來黔敖左奉食右執飲曰嗟來食揚其目而視¶
之曰予唯不食嗟來之食以至於斯也從而謝焉終不¶
食而死　儒有委之以貨財淹之以樂好見利不虧其¶
義刼之以衆沮之以兵見死不更其守　不隕穫於貧¶
賤不充詘於富貴(並/記)富與貴是人之所欲也不以其道¶
<pb:KR3k0025_WYG_049-53a>¶
得之不處也貧與賤是人之所惡也不以其道得之不¶
去也　一簞食一瓢飲在陋巷人不堪其憂回也不改¶
其樂　三軍可奪帥也匹夫不可奪志也　不曰堅乎¶
磨而不磷不曰白乎涅而不緇　不降其志不辱其身¶
(並/語)¶
子君子修道立徳不以困窮而改節(家/語)昔齊景公田招¶
虞人以旌不至將殺之孔子奚取焉取非其招不往也¶
　大匠不為拙工改廢繩墨羿不為拙射變其彀率¶
<pb:KR3k0025_WYG_049-53b>¶
堂髙數仞榱題數尺我得志弗為也食前方丈侍妾數¶
百人我得志弗為也般樂飲酒驅騁田獵後車千乗我¶
得志弗為也(並/孟)不誘於譽不恐於誹率道而行端然正¶
已不為物傾側(荀卿子非/十二子)古之賢人賤為布衣貧為匹¶
夫食則饘粥不足衣則裋褐不完然而非禮不進非義¶
不受(荀卿子/大畧)影不為曲物直響不為惡聲美(管子/五輔)非其¶
志不之非其心不為雖以天下譽之得其所謂謷然不¶
顧以天下非之失其所謂倘然不受(莊子/天地)與屈已以富¶
<pb:KR3k0025_WYG_049-54a>¶
貴不若抗志以貧賤屈已則制於人抗志則不愧於道¶
(孔叢子/抗志)胡毋思謂子思曰子思好大世莫能容子思曰¶
大不見容命也毁大而求容罪也吾弗改矣(孔叢子/公義)鐘¶
山之玉炊以爐炭而色澤不變(淮南/子)仲尼開跡將以自¶
用也如委已而從人雖有規矩凖繩焉得而用之(揚/子)千¶
變萬化吾常守中(文中/子)¶
史雖有挈缾之智守不假器(挈缾汲者喻小智為人守/器猶知不以借人左昭七)¶
(年/)孔子曰天下無行多為家臣仕於都唯季次未嘗仕¶
<pb:KR3k0025_WYG_049-54b>¶
(史公哲/哀傳)戰國儒術既絀齊魯之間學者獨不廢(史儒/林傳)陳¶
餘謂孔鮒曰秦將滅先王之籍而子為書籍之主其危¶
哉子魚曰吾為無用之學知吾者惟友秦非吾友吾何¶
危哉吾將藏之以待其求至無患矣(秦/紀)叔孫通徴魯諸¶
生三十餘人魯有兩生不肯行曰吾不忍為公所為公¶
所為不合古吾不行公往矣(西漢/本傳)周亞夫曰髙皇帝約¶
非劉氏不得王非有功不得侯今王信雖皇后兄無功¶
侯之非約也(漢景/紀)天不為人之惡寒而輟其冬地不為¶
<pb:KR3k0025_WYG_049-55a>¶
人之惡險而輟其廣君子不為小人之匈匈而易其行¶
(西漢東/方朔傳)丁傅董賢用事諸附離之者或起家至二千石¶
時雄方草創太𤣥有以自守泊如也(西漢揚/雄傳)不為燥濕¶
寒暑變其節不為風雨暴露改其形介然有常(西漢律/歴志)¶
心如金石(東漢王/常傳)郅惲為上東城門候帝常出獵車駕¶
夜還惲拒門不開帝令從者見面於門間惲曰火明遼¶
逺遂不受詔帝乃迴從東中門入(東漢/本傳)髙獲師事歐陽¶
歙歙下獄獲冠鐡冠帶鐡鑕詣闕請歙帝見之謂曰欲¶
<pb:KR3k0025_WYG_049-55b>¶
用子宜改性獲對曰臣受性於父母不可改之於陛下¶
(東/漢)任延為武威太守帝戒之曰善事上官無失於和延¶
曰忠臣不私私臣不忠上下雷同非陛下之福善事上¶
官不敢奉詔(髙峻/東漢)離朱不為巧眩移目師曠不為新聲¶
易耳(東漢范/升傳)志士不飲盜泉之水亷者不受嗟來之食¶
(東漢烈/女傳)孤竹長饑羞食周粟(東漢逸/民傳)千乗莫移其情(同/上)¶
陳忠薦汝南周燮南陽馮良學行深純隠居不仕名重¶
於世帝以𤣥纁羔幣聘之燮宗族更勸之曰夫修徳立¶
<pb:KR3k0025_WYG_049-56a>¶
行以為國君獨何為守東岡之陂乎燮曰夫修道者度¶
其時而動動而不時焉得亨乎與良皆自載至近縣稱¶
病而還(漢殤/紀)楊震為太尉帝舅耿寳薦李閏兄於震震¶
不從寳乃自往候震曰李常侍國家所重欲令公辟其¶
兄寳唯傳上意耳震曰如朝廷欲令三府辟召固宜有¶
尚書勅拒不許(東漢/書)楊震為東萊太守當之郡道經昌¶
邑故所舉荆州茂才王宻為昌邑令夜懐金十斤以遺¶
震震曰故人知君君不知故人何也宻曰暮夜無知者¶
<pb:KR3k0025_WYG_049-56b>¶
震曰天知地知我知子知何謂無知者宻愧而出(漢髙/紀)¶
范滂甥李頌素無行中常侍唐衡以屬宗資資用為吏¶
滂寢而不召資還怒捶書佐朱零零曰范滂清裁今日¶
寜受笞而死滂不可違資乃止(漢桓/紀)帝愛楊喬才貌欲¶
妻以公主喬固辭不聴遂閉口不食七日而死(漢靈/紀)中¶
常侍趙忠遣弟延致殷勤於傅燮延謂燮曰南容少答¶
我常侍萬户侯不足得也燮正色拒之曰有功不論命¶
也傅燮豈求私賞哉(本/傅)初𤣥徳舉袁渙渙為吕布所留¶
<pb:KR3k0025_WYG_049-57a>¶
布欲使渙作書罵辱劉渙不可笑而應之曰渙它日之¶
事劉將軍猶今日之事將軍也如一旦去此復罵將軍¶
可乎(漢獻/紀)曹操追念田疇功恨前聴其讓乃復以前爵¶
封疇疇上疏陳誠以死自誓操不聴欲引拜之至於數¶
四終不受疇素與夏侯惇善操使惇自以其情喻之惇¶
就疇宿而勸之疇揣知其指不復發言惇臨去固邀疇¶
疇曰疇負義逃竄之人耳䝉恩全活為幸多矣豈可買¶
盧龍之塞以易賞祿哉縱國私疇疇獨不愧於心將軍¶
<pb:KR3k0025_WYG_049-57b>¶
雅知疇者猶復如此若必不得已願効死刎首於前(同/上)¶
不為小利移目不為意似改步(三國/志)中常侍郎黄皓用¶
事董厥諸葛瞻不能矯正士大夫多附之唯樊建不與¶
皓往來秘書令郤正乆在内職與皓比屋周旋三十餘¶
年澹然自守以書自娛既不為皓所愛亦不為皓所憎¶
故官不過六百石而亦不罹其禍(魏元/帝)吳隠之為廣州¶
刺史酌貪泉賦詩曰試使夷齊飲終當不易心(晉書吳/隠之傳)¶
蔡謨除司徒三年不就職詔書屢下謨終不受帝臨軒¶
<pb:KR3k0025_WYG_049-58a>¶
遣侍中紀據黄門郎丁纂徴謨謨陳疾篤使主簿謝攸¶
陳讓自旦至申使者十餘返而謨不至詔免謨為庶人¶
(漢穆/紀)褚淵侍山隂公主十日備見逼迫誓死不迴(沈約/宋書)¶
沈慶之請老乃至稽顙泣涕上不能奪聴以始興公就¶
第上復欲用慶之使何尚之往起之尚之累陳上意慶¶
之笑曰沈公不効何公往而復返尚之慙乃止(宋文/紀)豈¶
可令臣曲筆(魏游/肇傳)周處士韋夐志尚夷簡魏周之際十¶
徴不屈世宗禮敬尤厚號曰逍遥公(陳髙/祖)傅縡上書言¶
<pb:KR3k0025_WYG_049-58b>¶
後主酒色過度辭多訐直後主大怒曰我欲救卿卿能¶
改過否對曰臣心如面面可改臣心可改(南/史)劉行本性¶
剛烈周武時為掌朝大夫典筆硯故事持至御坐則承¶
御大夫取以進及行本將進承御欲取之行本抗聲謂¶
承御曰筆不可得帝驚問之曰臣既不佩承御刀承御¶
亦焉取臣筆(隋/書)王世充以國子助教吳人陸徳明為漢¶
王師令𤣥恕就其家行束脩禮徳明恥之故服巴豆散¶
卧稱病𤣥恕入跪牀下對之遺利竟不與語(唐髙/祖)太宗¶
<pb:KR3k0025_WYG_049-59a>¶
謂尉遲敬徳曰公心如山岳雖積金至斗知公不移¶
上又謂尉遲敬徳曰朕欲以女妻卿何如敬徳叩頭謝¶
曰臣妻雖鄙陋相與共貧賤乆矣臣雖不學聞古人富¶
不易妻(並同/上)段志𤣥與宇文士及勒兵衛章武門太宗¶
夜遣使至二將軍所士及披户内使志𤣥拒曰軍門不¶
夜開使者示手詔志𤣥曰夜不能辨不納比曉帝歎曰¶
真將軍也周亞夫何以加(唐書/本傳)太平公主與僧寺爭碾¶
磴雍州司户李元絃判歸僧寺雍州刺史竇從一大懼¶
<pb:KR3k0025_WYG_049-59b>¶
亟命元絃改判元絃大署判後曰南山可移判不可摇¶
從一不能奪(唐中/宗)李商隠遷廣州都督及還人或褏金¶
以贈商隠曰吾自性分不可易非畏人知也(唐書/本傳)不移¶
如山(唐書陸/贄傳)栁渾與張延賞同為相怙權嫉渾守正俾¶
其所厚謂渾曰相公舊徳但節言於廟堂則重位可乆¶
答曰為吾謝張相公栁渾頭可㫁舌不可禁(唐/書)秉心蹈¶
義鐡心石腸(唐郭子/儀傳)御史大夫髙元裕欲薦用韋澳諷¶
澳謁已澳曰然恐無呈身御史(唐書韋/澳傳)¶
<pb:KR3k0025_WYG_049-60a>¶
傳記伯成耦耕不慕諸侯之榮原憲桑樞不易有官之¶
宅(世説/上)¶
集操愈堅而不衰(楚/辭)每以清白洗心不為寒暑變節(陳/子)¶
(昻/傳)甘心苦節風雨不改(同/上)處屯而必行其道居陋而不¶
改其度(張九/齡文)昔聞陳仲子守義辭三公身賃妻織屨樂¶
亦在其中豈無貧賤苦羞與傾巧同(張説/之)松柏雖居寒¶
羞逐桃李春(李太/白)不學蒲栁凋真心常自保(同/上)道勝於¶
内者物莫能亂徳充於外者事不能誘　寜方為皂不¶
<pb:KR3k0025_WYG_049-60b>¶
圓為卿寜方為汚辱不圓為顯榮　河漢不改色(杜/詩)江¶
流石不轉　君㸔磊落士不肯易其身(唐元/次山)抗哉巢由¶
志堯舜不可遷　金石有銷鑠肺肝無寒温　旋風四¶
面起井深波不生堅氷一時合井深凍不成終年汲引¶
絶不耗復不盈五月金石鑠既寒亦既清易時不易性¶
改邑不改名君門客如水日夜隨勢行君㸔守心者井¶
水為君盟　玉色深不變井水撓不移(並元/稹集)若俛首帖¶
耳摇尾而乞憐者非我之志也(韓退/之)人生豈草木寒暑¶
<pb:KR3k0025_WYG_049-61a>¶
移此心(韋應/物)志為飲堅氷　玉貞而折不能瓦合鸞鍜¶
而萎不同雞羣(並劉/賓客)金石自銷鑠玉性肯磷緇　星霜¶
屢變金石彌堅(並白/侍郎)玉立於磷緇之際雞鳴於風雨之¶
中靜柯勁草在我而已(李義/山集)直不枉尺正不由徑(同/上)人¶
或歎曰千乗之邑非無好事者家日欲擊鮮為具以飽¶
君者多矣君獨閉關而不出率空腹貯古聖賢道徳言¶
語何自苦如此生笑曰我幾年來忍饑誦經豈不知屠¶
沽兒有酒食耶(陸魯/望)自言嵗寒性不知露與霜　石可¶
<pb:KR3k0025_WYG_049-61b>¶
轉也不可奪其堅貞　陵谷可移隋和之徳不昧寒暑¶
有遷松筠之志如一(並唐/文粹)惟有剛腸鐡百鍊不柔虧(劉/文)¶
(集/)澹然一心獨立千仞　骨鯁知難屈鋒鋩豈易干¶
青松心在任風霜(並劉/長卿)不憚芳蘭之焚竟全孤竹之志¶
(李文/饒)松色不肯秋玉性不可柔(孟東/野)身不以形勢屈口¶
不以觀望柔(皇甫/湜)¶
本朝王元之作三黜賦其卒章曰屈於身而不屈於道¶
雖百謫其何虧(五朝言/行錄)我生不有命其肯枉尺尋　飲¶
<pb:KR3k0025_WYG_049-62a>¶
風蟬至潔長吟不改調(並東/坡詩)雖事君均於事親而奪志¶
難於奪帥(東坡/集)¶
　　　不屈¶
子張騫蘇武之奉使執節没身不屈王命雖古之膚使¶
其猶劣諸(揚淵/騫)¶
史晉使解揚如宋使無降楚鄭人囚而獻之楚楚子厚¶
賂之使反其言遂致其君命曰臣能承命為信信無二¶
命受命以出有死無霣又可賂乎(左/)鄭子産爭承(言所/出貢)¶
<pb:KR3k0025_WYG_049-62b>¶
(賦多少/之次)自日中以爭至於昏晉人許之(左/)田横客五百¶
人在海上帝使使召至聞横死皆自殺(史記田/儋傳)大將軍¶
青既益尊姊為皇后黯與亢禮或説黯曰自天子欲令¶
羣臣下大將軍大將軍尊貴誠重君不可不拜黯曰夫¶
以大將軍有揖客反不重耶(西漢汲/黯傳)蕭望之堂堂折而¶
不撓　貢禹為河南令以職事為府官所責免冠謝禹¶
曰冠一免安可復冠也遂去官(並西漢/本傳)董宣為洛陽令¶
殺湖陽公主奴帝召宣使叩頭謝主宣不從強使頓之¶
<pb:KR3k0025_WYG_049-63a>¶
宣兩手據地終不肯俯勅彊項令出(東漢/本傳)杜伯山天子¶
所不能臣諸侯所不能友(東漢王/良傳)越騎司馬鄭衆使北¶
匈奴單于欲令衆拜衆不為屈單于圍守閉之不與水¶
火衆拔刀自誓單于恐而止乃更發使隨衆還京師(漢/明)¶
(帝/)曹操圍廣陵臧洪袁紹邑人陳容謂紹曰今日寜與¶
臧洪同日死不與將軍同日生也(東漢/本傳)王祥與荀顗往¶
謁司馬懿顗曰便當拜也祥曰安有天子三公而輒拜¶
人者獨長揖(晉書王/祥傳)齊王冏讌㑹命侍中嵇紹操琴紹¶
<pb:KR3k0025_WYG_049-63b>¶
對曰公匡復社稷當軌物作則垂之於後紹雖虛鄙忝¶
備常伯腰紱冠冕鳴玉殿省豈可操執絲竹為伶人之¶
事(晉書嵇/紹傳)武陵王晞聞戴逵善鼓琴使人召之逵對使¶
者破琴曰戴安道不為王門伶人(晉書戴/逵傳)陶潛為彭澤¶
令郡遣督郵至縣吏白應束帶見之潛歎曰吾不能為¶
五斗米折腰拳拳事郷里小人(晉書陶/潛傳)卞延為上虞令¶
有剛氣孟顗以令長貳之脱幘投地拂衣而去(南/史)魏統¶
軍李佐攻新野獲劉思忌問之曰今欲降未思忌曰寜¶
<pb:KR3k0025_WYG_049-64a>¶
為南鬼不為北臣乃殺之(南齊明/帝紀)齊慕容儼曰吾狀貌¶
如此行望人拜豈可拜人(本/傳)松表嵗寒霜雪不能凋其¶
節(隋煬/帝)劉仁軌運糧失船李義府命袁異式鞠之式曰¶
吾與朝廷何人為讎宜早為計仁軌曰當官不職國有¶
常刑無所逃命若使自引決以快讎人竊所未甘乃具¶
獄以聞除名(唐髙/宗)蕭穎士若百鍊之剛不可屈(唐書元/徳秀傳)¶
栁公綽為京兆尹公綽初赴府有神䇿小將躍馬横衝¶
前導公綽駐馬杖殺之明日入對延英上色甚怒詰其¶
<pb:KR3k0025_WYG_049-64b>¶
専殺之狀對曰臣職當杖之不當奏上曰誰當奏者對¶
曰本軍當奏若死於當衢金吾街使當奏在坊内左右¶
巡使當奏上無以罪之退謂左右曰汝曹須作意此人¶
朕亦畏之(唐憲/紀)宰相韋貽範母喪詔還位偓當草制上¶
言俟變縗而召可也學士使馬從皓迫偓求草偓曰腕¶
可㫁麻不可草(新唐書/韓偓傳)¶
傳記鄭衆謂匈奴曰不忍將大漢節對氊裘獨拜(東觀/漢紀)¶
漢順帝徴樊英詔郡縣駕載上道英不得已到京師稱¶
<pb:KR3k0025_WYG_049-65a>¶
疾不肯赴乃強輿入殿猶不以禮屈帝怒曰朕能生君¶
能殺君能貴能賤能富能貧君何慢朕英曰臣受命於¶
天盡其命天也死得其命亦天也陛下焉得殺臣臣見¶
暴君如見仇讎立朝猶不肯可得貴乎雖在布衣環堵¶
之中晏然自得不易萬乗之尊又可得而賤乎陛下焉¶
得賤臣臣非禮之祿萬鍾不受申其志雖簞食弗厭也¶
陛下焉能富臣焉能貧臣帝不能屈(漢樊英/列傳)魏世祖選¶
丁邯為郎邯託疾不就詔問實病羞為郎乎對曰臣實¶
<pb:KR3k0025_WYG_049-65b>¶
不病恥以孝亷為令史耳世祖怒使虎賁杖之數十詔¶
問欲為郎否對曰能殺臣者陛下不能為郎者臣也詔¶
出不為郎(三輔/決錄)李白失意遊華山過縣宰方開門決事¶
白乗醉跨驢過門宰怒不知太白也引至庭下曰汝何¶
輒敢無禮白乞供狀狀無姓名曰曽令龍巾拭吐御手¶
調羮貴妃捧硯力士脱靴天子門前尚容吾走馬華隂¶
縣裏不許我騎驢(摭/遺)¶
集天資木強不能屈節權門地隔蓬心不能買名時議¶
<pb:KR3k0025_WYG_049-66a>¶
(駱賓/王)時棄道猶存(陳子/昻)艱危氣益増(杜/詩)至寳有本性精¶
剛無與儔可使寸寸折不能繞指柔　泥塗不屈青雲¶
心(並白/侍郎)若見中丞忽相問為言腰折氣衝天(元微/之)¶
本朝王荆公謂孫立節曰吾條例司當得開敏如子者¶
孫笑曰公過矣當求勝我者若我輩人則亦不肯為條¶
例司矣(東坡/剛説)門前萬事不掛眼頭雖長低氣不屈(坡公/詩集)¶
　　　無守¶
子鄉為身死而不受今為宫室之美為之鄉為身死而¶
<pb:KR3k0025_WYG_049-66b>¶
不受今為妻妾之奉為之鄉為身死而不受今為所識¶
窮乏者得我而為之(孟/)如委已而從人雖有規矩凖繩¶
焉得而用之(揚/子)¶
史見利則逝見便則奪(西漢賈/誼傳)素無所守持而為好言¶
於下(漢武/紀)元稹始言事峭直欲以立名中見斥廢十年¶
信道不堅乃喪所守附宦官得宰相位晩節彌沮喪加¶
亷節不飾(唐書/本傳)馮道雖為首相依違兩可無所操決或¶
謂帝曰馮道承平之良相今艱難之際譬如使禪僧飛¶
<pb:KR3k0025_WYG_049-67a>¶
鷹耳(五代晉/髙祖)¶
傳記皇甫嵩當董卓為太師嵩中丞見卓拜卓曰可以¶
服未嵩曰安知明公乃至是乎(漢晉/春秋)¶
集凡一人毁之則自以為不足一人譽之則自以為有¶
餘(韓退/之)¶
　　　中立不倚¶
經君子上交不諂下交不瀆(易/)不剛不柔厥徳允修(書/)¶
維仲山甫柔亦不茹剛亦不吐不侮鰥寡不畏彊禦(詩/)¶
<pb:KR3k0025_WYG_049-67b>¶
剛氣不怒柔氣不懾　君子中立而不倚強哉矯(並/記)¶
　　　不得中道¶
子欲輕之於堯舜之道者大貉小貉也欲重之於堯舜¶
之道者大桀小桀也　楊子取為我拔一毛而利天下¶
不為也墨子兼愛摩頂放踵利天下為之(並/孟)負石而赴¶
河是行之難為者也而申徒狄能之然而君子不貴者¶
非禮義之中也(荀/)過則失中不及則不至(揚/)李仲元不¶
夷不惠可否之間(楊淵騫司馬温公注云有清/和之美而無隘與不恭之失)動失之¶
<pb:KR3k0025_WYG_049-68a>¶
繁靜失之寡(文中/子)¶
史矯枉者過直(西漢外/戚傳)¶
傳記昔聞陶潛賦歸去來即徑歸王羲之乃自誓於父¶
母墳前且仕宦豈不是好事但㸔行已如何(元城/語錄)¶
　　　無愧¶
經相在爾室尚不愧於屋漏　對越在天(並/詩)君子内省¶
不疚無惡於志(記/)子曰内省不疚夫何憂何懼(語/)¶
子自反而忠矣其横逆由是也君子曰此亦妄人也已¶
<pb:KR3k0025_WYG_049-68b>¶
矣　仰不愧於天俯不怍於人(並/孟)¶
史范武子祝史陳信於鬼神無愧辭(左/)内省不疚何恤¶
人言(東漢班/超傳)郭子儀奪兵權朝聞命夕引道無纎芥自¶
嫌(唐書/本傳)崔斯立曰余不負丞而丞負余(唐書/本傳)¶
傳記蔡伯喈為天下作碑銘多矣未嘗不有慚色唯郭¶
先生碑無愧耳(郭子/别傳)¶
集内自省而不慙(楚/辭)思對上靈之心(文選/序)仰不愧天俯¶
不愧人内不愧心(韓/文)無怍於心無愧於色(栁宗/元)¶
<pb:KR3k0025_WYG_049-69a>¶
本朝唐王義方道南海舟師持酒脯請福義方酌水誓¶
曰有如忠獲戾孝見尤四維廓氛千里安流神之聴之¶
無作神羞是時盛夏濤霧蒸湧既祭天雲開露人壯其¶
誠(孔白/六帖)晁無咎言司馬温公有言吾無過人者但平生¶
所為未嘗有不可對人言者　性何適之不可中無愧¶
之為安(並東/坡文)¶
　　　無隠¶
經事君有犯無隠事師無犯無隠　瑜不掩瑕瑕不掩¶
<pb:KR3k0025_WYG_049-69b>¶
瑜(記/)子曰二三子以我為隠乎吾無隠乎爾(語/)¶
子郭林宗謂仇季智曰子嘗有過否季智曰吾嘗飯牛¶
牛不食搏牛一下(卞/子)有常産者有常心(孟/)人有常理(管/子)¶
史開心見誠無所隠伏(東/漢)或問倫有私乎對曰昔人有¶
與吾千里馬者吾雖不受每三公有所選舉心亦不能¶
忘而亦終不用吾兄子病一夜十往退而安寢吾子有¶
疾雖不省視而竟夕不眠若是者豈可謂無私乎(東漢/第五)¶
(倫/傳)帝召允謂曰國書浩作不允曰太祖記前著作郎鄧¶
<pb:KR3k0025_WYG_049-70a>¶
彦海所撰先帝記及今記臣與浩同作然而臣多於浩¶
帝大怒曰此甚於浩安有生路景穆曰天威嚴重允迷¶
亂失次耳臣向問皆云浩作帝問如東宫不允曰臣罪¶
應滅族不敢虛妄殿下以臣侍講日乆哀臣乞命耳實¶
不敢迷亂帝謂景穆曰直哉此亦人情所難而能臨死¶
不移且對君以實貞臣也寜失一有罪宜宥之(北史髙/允傳)¶
詔百官言得失常何武人馬周為條對二十餘事太宗¶
怪之曰此非臣所能家客馬周教臣言之(唐書馬/周傳)崔祐甫¶
<pb:KR3k0025_WYG_049-70b>¶
作相未二百日除官八百人上嘗謂祐甫曰人或謗卿¶
所用多涉親故何也對曰茍平生未之識何以諳其才¶
行而用之(唐代/宗)元義方言李絳私其同年上以詰絳對¶
曰若其人果才雖在兄弟子姪之中猶將用之況同年¶
乎避嫌而棄才是乃便身非狥公也　上謂宰相曰卿¶
輩當為朕惜官勿用之私親故李絳曰若避親故之嫌¶
使聖朝虧多士之美此乃偷安之臣非至公之道也茍¶
所用非其人則朝廷自有典刑誰敢逃之(並唐/憲宗)¶
<pb:KR3k0025_WYG_049-71a>¶
　　　有愧¶
經有靦面目(詩/)顔厚有忸怩(書/)¶
子夫泚也非為人泚中心達於面目(孟/)子貢聞漢隂丈¶
人之言卑陬失色(莊/)¶
史子貢過原憲憲敝衣冠見子貢子貢曰豈病乎憲曰¶
貧也非病也子貢慙終身恥其言之過也(史本/傳)項王曰¶
縱江東父兄憐我我何面目見之縱彼不言籍獨不愧¶
於心乎(史本/紀)主臣(文穎曰惶恐之辭也猶今言/死罪漢書陳平馮唐兩傳)張𤣥素¶
<pb:KR3k0025_WYG_049-71b>¶
少為刑部令使上嘗對朝臣問之𤣥素恥之出閣殆不¶
能步色如死灰(唐太/宗)愧顔何寄(唐僖/宗)慚恨入地(吳志吕/裴傳)¶
集服藥求汗或有弗獲愧情一集渙然流離(嵇叔夜/養生論)寄¶
顔無所(蔡謨/表)逢人多厚顔(杜工/部)¶
　　　有常¶
經君子以常徳行　言有物而行有恒　動靜有常剛¶
柔㫁矣(並/易)其爾典常作之師　政貴有常(並/書)不愆不忘¶
率由舊章(詩/)得見有恒者斯可矣　子曰居處恭執事¶
<pb:KR3k0025_WYG_049-72a>¶
敬與人忠雖之夷狄不可棄也(並/語)¶
子喪祭從先祖(孟/)遵先王之法而過者未之有也　有¶
恒産者有恒心(並/孟)君子道其常　天行有常不為堯存¶
不為桀亡應之以治則吉應之以亂則凶　天有常道¶
地有常數君子有常體(並/荀)人有常理(管/子)¶
史天有常度地有常行君子有常行君子道其常(西漢/東方)¶
(朔/傳)銅為物之至精不為燥濕寒暑變其節不為風雨暴¶
露改其形介然有常有似於士君子之行(西漢律/厯志)雖有¶
<pb:KR3k0025_WYG_049-72b>¶
倉卒未嘗疾言(東漢劉/寛傳)金石有一定之聲(晉書律/歴志)或問¶
盧欽徐邈當武帝之時人以為通自涼州刺史及來京¶
師人以為介何也欽答曰往者毛孝先崔季珪用事貴¶
清素之士時皆變易車服以求名髙而徐公不改其常¶
故人以為通比來天下奢靡轉相倣傚而徐公雅尚自¶
若不與俗同故前日之通乃今日之介也是世人之無¶
常而徐公之有常也(三國/志)上指殿屋謂侍臣曰治天下¶
如建此屋營構既成勿數改移茍易一榱正一瓦踐履¶
<pb:KR3k0025_WYG_049-73a>¶
動摇必有所損若慕竒功變法度不恒其徳勞撓實多¶
(唐太/宗)¶
傳記一心可以事百君(晏子/春秋)鸞鳯不遷甘於竹實騶虞¶
不移食於生物(太𤣥/經)¶
集動循定檢天有可察(文選/連珠)迅風凌雨不謬晨禽之察¶
勁隂殺節不凋寒木之心(文/選)衣緇守白髮華守黑不為¶
物遷是有常徳(陸龜䝉/虱賦)衆木悦芳艷松獨守其貞衆耳¶
喜鄭衛琴亦不改聲　面色不憂喜血氣常平和(並白/侍郎)¶
<pb:KR3k0025_WYG_049-73b>¶
不失信於兒童無惰容於暗室(吕和/叔文)君子芳桂性春榮¶
冬更繁(孟東/野)言語舉止率有常度(杜牧/之)外若可渾其中¶
甚清外如可雜其中甚靜(唐文/粹)¶
　　　無常¶
經不恒其徳或承之羞　不恒其徳無所容也(並/易)徳二¶
三動罔不凶(書/)士也罔極二三其徳(詩/)亡而為有虛而¶
為盈約而為泰難乎有恒矣南人有言曰人而無恒¶
不可以作巫醫(並/語)¶
<pb:KR3k0025_WYG_049-74a>¶
子茍無恒心放僻邪侈無不為已(孟/)趨舎無定謂之無¶
常(荀/)言無常信行無常真(荀/)¶
傳記百心不可以事一君(晏子/春秋)¶
　　　反常¶
經夫子制義從婦凶也(易/)反道敗徳　敗常亂俗(並/書)¶
子鴟鴞夜察豪末晝出瞑目而不見丘山(莊/)聞歌以為¶
哭視白以為黒饗香以為臭嘗甘以為苦行非以為是¶
(列/)小人道其怪(荀/)夫醉者超江津以為咫尺之溝也¶
<pb:KR3k0025_WYG_049-74b>¶
隣之母死往哭之哀妻死而不泣有所刼以然也(並淮/南子)¶
史天反時為灾地反物為妖民反徳為亂亂則妖災生¶
故文反正為乏(左/)¶
　　　有信¶
經庸言之信　厥孚交如信以發志也　有孚顒若¶
行險而不失其信　信及豚魚　不言而信存乎徳行¶
　人之所助者信也　中孚信也(並/易)爾無不信朕不食¶
言(書/)大信不約(記/)與國人交止於信(記/)信近於義言可¶
<pb:KR3k0025_WYG_049-75a>¶
復也　謹而信　上好信則民莫敢不用情　信則人¶
任焉(並/語)¶
子刑賞已諾信乎天下齊桓晉文楚莊吳闔閭越勾踐¶
威動天下強殆中國無他信也(並/荀)仲尼曰夫至信也動¶
天地感鬼神横六合而無逆豈但履危嶮入火水而已¶
哉(列/)至信辟金(莊/)或問信曰不食其言(揚重/黎)¶
史茍有明信澗溪沼沚之毛蘋蘩蕰藻之菜筐筥錡釡¶
之器潢汙行潦之水可薦於鬼神可羞於王公　信者¶
<pb:KR3k0025_WYG_049-75b>¶
國之寳也民之所庇也　仗莫如信　信者言之瑞也¶
　能信不為人下(並/左)晉荀息曰使死者反生生者不愧¶
乎其言則可謂信矣(公羊/傳)衛鞅變秦法令恐民不信乃¶
立三丈之木於國都南門募民有能徙置北門者予十¶
金民莫敢徙復曰予五十金有一人徙之輒予五十金¶
以明不欺　吳起欲伐秦恐士卒軍人不信乃埋一車¶
轅於市東門書有能移此轅置西門者給土田宅百畝¶
黄金百斤有一人來移即賜之於是召募人伐秦遂克¶
<pb:KR3k0025_WYG_049-76a>¶
(並史/記)昔齊桓公不背曹沫之盟晉文公不貪伐原之利¶
魏文侯不棄虞人之期秦孝公不廢徙木之賞(周/紀)肥義¶
曰死者復生生者不愧吾言已在前矣(史記趙/世家)信如尾¶
生與女子期於梁下女子不來水至不去抱柱而死(史/記)¶
(蘇秦/傳)相然信死(前漢張/耳傳)一邑一鄉不可以無信(西晉/世祖)羊¶
祜為鎮南每與吳人尅日戰而不為掩襲之計(晉/書)陸羽¶
與人期雨雪虎狼不避也　衛大經口無二言(並唐/本傳)趙¶
鳯曰帝王心存大信固不必刻之金石也(後唐/明宗)¶
<pb:KR3k0025_WYG_049-76b>¶
傳記吳起與故人期食不至起終日不食來乃食　踐¶
言諾責(並白/氏帖)魏文侯與虞人期獵其日飲酒樂天雨文¶
侯曰雖樂豈可無一㑹期哉(戰國/䇿)¶
集共秉延州信無慚仲路諾　然諾之信重於布言¶
豚魚不爽(並昭明/文選)海嶽尚可傾吐諾終不移(李太/白)玉無¶
改行金不如諾(李義/山)¶
　　　無信¶
經大無信也(詩/經)桓王失信諸侯背叛(詩/序)君子屢盟亂是¶
<pb:KR3k0025_WYG_049-77a>¶
用長(詩/經)茍無忠信誠慤之心以涖之雖固結之民其不¶
解乎(記/)子曰人而無信不知其可也大車無輗小車無¶
軏其何以行之哉　自古皆有死民無信不立(並/語)¶
史君子曰茍信不繼盟無益也詩云君子屢盟亂是用¶
長無信也　已則無信而殺人以逞不亦難乎　小所¶
以事大信也小國無信兵亂日至亡無日矣　晉楚將¶
盟楚衷甲子木曰晉楚無信乆矣茍得志焉用信太宰¶
曰令尹將死矣求逞志而棄信　若可尋也亦可寒也¶
<pb:KR3k0025_WYG_049-77b>¶
　是食言多矣能無肥乎　晉楚無信我安得有信¶
不實其言(並/左)¶
　¶
　¶
　¶
　¶
　¶
　記纂淵海卷四十九¶
