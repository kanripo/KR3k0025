# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:33.025476
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷二
<pb:KR3k0025_WYG_002-1a>¶
欽定四庫全書¶
　記纂淵海卷二　　　　　宋　潘自牧　撰¶
　　天文部¶
　　　天¶
經大哉乾元萬物資始乃統天　時乗六龍以御天¶
天道下濟而光明　觀乎天文以察時變　天道虧盈¶
而益謙　天垂象見吉凶(易/)乃命羲和欽若昊天　天¶
有顯道厥類惟彰惟天惠民惟辟奉天(書/)天監在下有¶
<pb:KR3k0025_WYG_002-1b>¶
命既集　天難諶斯不易惟王　敬之敬之天惟顯思¶
(詩/)天不愛道　氣如白虹天也(禮/)¶
子天之道其猶張弓乎髙者抑之下者舉之有餘者損¶
之不足者補之　天得一以清(老/子)清輕者上為天　故¶
天職生覆　窈然無際天道自㑹漠然無分天道自運¶
(列/子)天之蒼蒼其正色耶　道與之貎天與之形惡得不¶
謂之人　天道運而無所積故萬物成(荘/子)天行有常不¶
為堯存不為桀亡應之以治則吉　天不為人之惡寒¶
<pb:KR3k0025_WYG_002-2a>¶
也而輟冬(荀/子)或問天曰吾於天而見無為之為矣或問¶
彫刻衆形者匪天與曰以其不彫刻也如物刻而彫之¶
焉得力而給諸(揚/子)曠哉大乎獨能成其天(文中/子)¶
史天者羣物之祖也故徧覆包含而無所殊(前/漢)秦穆公¶
夢至帝所觀鈞天廣樂帝錫之以䇿秦遂大昌(秦/紀)陶侃¶
夢生八翼飛而上天天門九重比登其八惟一門不得¶
入閽者以杖撃之因墜地折其左翼及寤猶痛(倦逰/録)吳¶
使張温來聘温問秦宓曰天有頭乎宓曰有之温曰在¶
<pb:KR3k0025_WYG_002-2b>¶
何方宓曰詩云乃睠西顧以此推之頭在西方温曰天¶
有耳乎宓曰天處髙而聴卑詩云鶴鳴于九臯聲聞于¶
天若其無耳何以聴之温曰天有足乎宓曰詩云天步¶
艱難若其無足何以步之温曰天有姓乎宓曰姓劉曰¶
何以知之宓曰其子姓劉以此知之(蜀/史)范仲淹倅陳州¶
時郡守召道士奏章五更乃起守問今夕奏章何其久¶
也曰方出天門觀放明年進士榜以故稽留問状元何¶
姓曰姓王名下二字黒塗旁注一字逺不可辨及明春¶
<pb:KR3k0025_WYG_002-3a>¶
状元乃王拱夀御筆改為王拱辰(括異/志)¶
傳記天員如倚蓋地方如棊局天旁轉半在地上半在¶
地下日月本東行天西旋入於海牽之以西如蟻行磨¶
上磨左旋蟻右行磨疾蟻遲不得不西(天文/志)天形如鷄¶
子天大地小表裏有水地乗氣而立載水而浮天運如¶
車轂之運(渾天/儀)哀公曰敢問何貴乎天道也子思曰貴¶
其不已如日月東西相從而不已是天道也不閉其久¶
是天道也無為而成是天道也已成而明是天道也(哀/公)¶
<pb:KR3k0025_WYG_002-3b>¶
(問/)天聰明也聖人得之天垂象也聖人則之不言而信¶
不怒而威驗之衡軸考之樞軸(六/帖)春為蒼天夏為昊天¶
秋為旻天冬為上天東曰昊天東南曰陽天南曰炎天西南¶
曰朱天西曰成天西北曰幽天北曰𤣥天東北曰變天中央¶
曰鈞天九天之際曰九垠九天之外次曰九陔天去地二億¶
一萬六千七百八十一里半度地之厚與天髙等天南北相¶
去二億三萬三千五十七里二十五步東西短減四步(廣/雅)¶
集玉璫緘劄何由達萬里雲羅一鴈飛(李義/山)𤣥象成文¶
<pb:KR3k0025_WYG_002-4a>¶
列宿有章三辰燭曜五緯重光衆星遷而環極招摇運¶
而指方白虎時據於參昴青龍垂尾於心房𤣥龜匿首¶
於女虛朱鳥奮翼於軫張垣屏絡繹而珠連三台差池¶
而雁行軒轅華布而曲列攝提鼎峙而相望(晉成/公賦)天行¶
一何健日月無髙踪百川皆赴海三辰回泰蒙(傅/𤣥)祭地¶
肆瘞郊天致煙氣升太一精淪九泉至敬不文明徳惟¶
鮮(郭/璞)混成發粹大道含元興於物祖首自肧渾分泰階¶
而立極光曜魄以司尊懸兩明而必照列五緯而無言¶
<pb:KR3k0025_WYG_002-4b>¶
驅馭隂陽裁成風雨叶乾位而凝化建坤儀而作輔(劉/允)¶
(濟/賦)¶
本朝容成造厯大撓創辰龍集有次星紀乃分(宋何承/天天讃)¶
　　　日¶
經日月之道貞明者也　日月麗乎天(易/)寅賓出日¶
協時月正日(書/)日之方中　日出有曜(詩/)冕而朝日東¶
門之外(禮/)馮相氏冬夏致日(周/禮)日南則景短多暑日北¶
則景長多寒(周/禮)¶
<pb:KR3k0025_WYG_002-5a>¶
子宋有田夫曝日謂妻曰負日之暄人莫知之以獻吾¶
君(列/子)王者敬日(荀/子)白駒過隙(荘/子)日出于暘谷浴于咸池¶
拂于扶桑是謂晨明(淮南/子)日出地上明照四海(文中/子)¶
史晉帝命王導共坐導辭曰若太陽下同萬物蒼生何¶
由仰照(晉/史)晉明帝幼而聰哲元帝寵愛之年數嵗嘗置¶
膝前屬長安使來帝因問之曰日與長安孰近對曰長¶
安近不聞人從日邊來居然可知也明日宴羣臣又問¶
之對曰日近上失色曰何乃異間者之言乎對曰舉目¶
<pb:KR3k0025_WYG_002-5b>¶
則見日未聞舉目而見長安也帝竒之日者人君之象¶
故有是對(本/紀)漢明帝為太子樂人作歌四章以賛太子¶
之徳一曰日宣重光(本/紀)唐李程為翰林院學士程性懶¶
日過八磚乃至號八磚學士(本/傳)¶
傳記扶桑在碧海中樹長數千丈一千餘圍兩幹同根¶
更相依倚是以名扶桑(十洲/記)有客登岱岳絶頂行四十¶
里以伺日出久之星斗漸稀東望如平地天際已明其¶
下則暗又久之明處有山數峯如卧牛車蓋之状星斗¶
<pb:KR3k0025_WYG_002-6a>¶
盡不見其下尚暗初意日自明處出又久之自大暗中¶
日輪湧出正紅色騰起數十丈至明處全無光其下亦¶
尚暗(邵氏聞/見録)方諸山真人皆呼日為圓羅耀外國人呼¶
日為濯羅耀(真/誥)桃都山有大樹有天鷄日出即鳴天下¶
鷄皆鳴(淵中/記)¶
集羲和冬馭近愁畏日車翻(杜/詩)火輪飛出客心驚(韓/愈)夜¶
半起下視溟波銜日輪金雅既騰翥六合俄清新(同/上)吚¶
喔天鷄鳴扶桑色昕昕赤波千萬里湧出黄金輪(劉禹/錫)¶
<pb:KR3k0025_WYG_002-6b>¶
金烏海底初飛來(韓/愈)杲杲冬日出照我屋南隅負暄閉¶
目坐和風生肌膚初似飲醇醪又如執屠蘇外融百骸¶
暢中適一念無曠然忘所在心與空虛俱(白居/易)¶
　　　月¶
經坎為月(易/)月以為量(禮/)月者三日則成魄三月則成¶
時是以禮有三讓建國必立三卿三賓者政教之本禮之¶
大參也大數取法於月(禮/)卿士惟月　月之從星則以¶
風雨(書/)月離于畢俾滂沱矣(詩/)¶
<pb:KR3k0025_WYG_002-7a>¶
子月者太隂之精(淮南/子)月精生水故月盛而潮大(抱朴/子)¶
方諸見月則津而為水方諸隂燧大蛤也向月則水生¶
(淮南/子)月中有物者山河影也其空處海影(同/上)¶
史月者象隂之長妃后大臣象(漢/書)月立夏夏至行南方¶
赤道曰南陸立秋秋分行西方白道曰西陸立冬冬至¶
行北方黒道曰北陸分則同道至則相過(同/上)天文志云¶
月有九行如日有九道也(晉/書)漢武帝起俯月臺下穿池¶
登臺眺月影入池中使宫人乗舟弄月因名影娥池(洞/𡨕)¶
<pb:KR3k0025_WYG_002-7b>¶
(記/)唐明皇八月望日逰月宮見天府牓曰廣寒清虛之¶
府少前見素娥十餘人皆乘白鸞舞於桂下(龍城/錄)冬至後¶
月養魄於廣寒宮(十洲/記)¶
傳記楊炯渾天儀賦云月也者羣隂之紀上天之使異¶
姓之王后妃之事　日猶火月猶水火則施光水則含¶
影月光生於日所照魄生於日所蔽當日則光盈近日¶
則明盡(周/髀)政太平則月圓而多輝政昇平則月清而明¶
(禮/斗)月羣隂之本望則蚌蛤實羣隂盈晦則蚌蛤虛羣隂¶
<pb:KR3k0025_WYG_002-8a>¶
揫(呂/氏)炎洲仙山有逺飛鷄朝往夕還銜月中桂實歸於¶
南土故北方無桂南方當月路江東諸處每于路衢得¶
(洞𡨕/記)¶
集初無征鴈已無蟬百尺樓南水接天青女素娥俱耐¶
冷月中霜裏鬬嬋娟(李商/隠)斜漢左界北陸南躔白露暎¶
空素月流天(謝荘/月賦)澄江涵皓月水影若浮天風來如可¶
泛流急不成圓(元/帝)昨三五兮既滿今二八兮将缺浮雲¶
褰兮收泛濫明舒照兮殊皎潔(謝靈/運)舟子夜離家開船¶
<pb:KR3k0025_WYG_002-8b>¶
望月華山明疑有雪岸白不闗沙天漢㸔珠蚌星橋視¶
桂花灰飛重暈缺蓂落獨輪斜(庾/信)露濯清輝苦風飄素¶
影寒(杜審/言)¶
本朝山下白雲横匹素水中明月卧浮圖(東/坡)玉斧修成¶
寳月團月邊仍有女乗鸞青𡨕風露非人世鬢亂釵横¶
特地寒(王荆/公)¶
　　　星¶
經庶民惟星(書/)月離于畢俾滂沱矣　東有啓明西有¶
<pb:KR3k0025_WYG_002-9a>¶
長庚(詩/)晥彼牽牛不以服箱　定之方中作于楚宮(詩/)¶
子鯨魚死而彗星出(淮南/子)政失於春嵗星盈縮政失於¶
夏熒惑逆行政失於秋太白出入無常政失於冬辰星¶
不効其鄉(文/子)四守主賞罰(淮南/子)騎箕尾比於列宿(莊/子)¶
史五星者天之五佐為經緯見伏有時所過贏縮有度¶
(史/記)魁斗下三星兩兩相比者名曰三能也色齊則君臣¶
和(史/記)北斗天之喉舌尚書陛下喉舌也斟酌元氣運平¶
四時(李/固)仲尼曰吾聞堯率舜逰首山觀河渚有五老飛¶
<pb:KR3k0025_WYG_002-9b>¶
為流星上入昴(家/語)齊有彗星公欲禳之(國/語)嚴陵少與光¶
武為友帝登極物色陵至京師夜與共卧陵以足加帝¶
腹太史奏客星犯帝座甚急帝曰朕與故人子陵共卧¶
耳周伯老子王蓬絮國皇温星皆客星也(漢/書)¶
傳記文耀麗乎天其動者有七日者陽精之宗月者隂¶
精之宗五星五行之精(天文/志)天根見而水涸(國/語)蒼龍連¶
蜷於左白虎猛據於右朱雀奮翼於前靈龜圏脊於後¶
黄龍軒轅於中則軒轅一星與蒼龍白虎朱雀𤣥武四¶
<pb:KR3k0025_WYG_002-10a>¶
獸為五矣(張/衡)軒轅為權太㣲為衡(孟/康)𤣥枵齊之分星紀¶
吳越之分析木之津燕之分大火宋之分夀星鄭之分¶
鶉尾楚之分鶉火周之分鶉首秦之分實沈魏之分大¶
梁趙之分降婁魯之分訾娵衛之分(漢/志)雷電在室南霹¶
靂在雷電南雲雨在霹靂南土工吏在壁西南蓋雷公¶
電姥雲将雨師與霹靂宿吏皆北方水宿之精而娵訾¶
為人門故其神棲焉(甘/氏)¶
集天上何所有歴歴種白榆(古/詩)瑞動星光照化穆月輪¶
<pb:KR3k0025_WYG_002-10b>¶
重庶徵膺祉籙将以賛時雍(邢子/才)團團素月浄翛翛夕¶
景清谷泉驚暗石風松動夜聲被衣出荆户躡履步山¶
楹欣覩明堂亮喜見太階平觜參猶可識牛女尚分明¶
更移斗柄轉夜久天河横徘徊不能寐參差幾種情(煬/帝)¶
陽精去南陸大曜始西流夕風凄謝暑夜氣應清秋重¶
門月已映嚴城漏漸修臨風出累樹度月蔽層樓靈河¶
隔神女仙轡動星牛玉衡指棟落瑤光對幌留徒知仰¶
閶闔乗槎未有由(蕭/琮)旦秋炎景暮初弦月彩新清風滌¶
<pb:KR3k0025_WYG_002-11a>¶
暑氣文露浄囂塵蕩霧銷輕縠鮮雲卷夕鱗休光灼前¶
曜瑞彩接重輪縁情摛聖藻並作命徐陳宿草誠渝濫¶
吹噓偶縉紳天文豈易述徒知仰北辰(虞世/南)歴歴東井¶
舎昭昭右掖垣雲際龍文出池中鳥色翻流暉下月露¶
墜影入河源方知潁川集别有太丘門(董思/恭)¶
　　　北極¶
傳記大中之道在天為北辰在地為人君(馬融/傳)北極第¶
一星主月太子也第二星主日帝王也第三星主五星¶
<pb:KR3k0025_WYG_002-11b>¶
庶子也(天文/志)北極四星曰四輔所以輔佐北極而出度¶
授政也(天文/志)¶
集北極轉文昌(袁慶/和)¶
　　　五星¶
傳記五星同色天下偃兵百姓寧昌春風秋雨冬寒夏¶
暑(史/書)五星色白圜為喪旱赤圜為兵青圜為憂水黒圜¶
為疾多死黄圜則吉赤角犯我城黄角地之爭白角哭¶
泣之聲青角兵憂黒角則水(史/書)嵗星主角亢氐房心尾¶
<pb:KR3k0025_WYG_002-12a>¶
箕熒惑主井鬼栁星張翼軫鎮星主東井太白主奎婁¶
胃昴畢觜參辰星主斗牛女虛危室壁(天文/志)¶
史漢元年冬十月五星聚東井(髙祖/紀)天寳九載五星聚¶
於尾箕占曰有徳則慶無徳則殃(天文/志)四星聚者有四¶
漢平帝元始四年四星聚柳張後有王莽赤眉之亂而¶
光武復興晉懐永嘉六年四星聚牛女後有劉聰石勒¶
之亂而元帝復興漢獻初平元年四星聚心又聚箕尾¶
後有董卓暴亂黄巾黒山熾擾而魏武迎帝都許兖豫¶
<pb:KR3k0025_WYG_002-12b>¶
遂定建元二十二年四星聚二十五年魏文受禪義熙¶
二年四星各一聚而宋有天下(驗異/録)¶
　　　夀星¶
傳記老人一星名狐南一曰南極常以秋分之日見於¶
丙春分之夕没於丁(晉/志)狼北有大星曰南極老人星每¶
見治安不見兵起常以秋分之時候於南郊(天文/志)王者¶
承天則老人星臨其國(孫/氏)¶
集今宵南極外結托老人星(杜/)¶
<pb:KR3k0025_WYG_002-13a>¶
　　　風¶
經風從虎(易/)休徵曰聖時風若(言君聖則/風時也)咎徵曰蒙恒¶
風若(反是並書/經洪範)大風有隧(詩/)前有塵埃則載鳴鳶(禮記/注云)¶
(鴟鳴則風生/風生則塵起)君子之徳風小人之徳草草上之風必偃¶
(語/)藏氷以時春無凄風(左/傳)周公居東二年天大雷電以¶
風禾盡偃大木斯拔王啓金滕之書迎周公天乃反風¶
禾盡起(書/)¶
子大塊噫氣其名為風(荘/子)物類之相應𤣥妙深㣲論辨¶
<pb:KR3k0025_WYG_002-13b>¶
不能解故東風至而酒沈溢注酒沈清酌酒也末物下¶
沈木味酸酸風入酒故酢而沈者沸(淮南/子)鵬摶扶搖而¶
直上九萬里扶搖風也(荘/子)虎嘯而谷風生(淮南/子)大王之¶
雄風庶人之雌風(宋/玉)飄風不終朝(老/子)拔木之風必千里¶
也(抱朴/子)子列子御風而行泠泠然旬有五日而反(荘/子)¶
史舜作五絃之琴以歌南風曰南風之薰兮解吾民之¶
愠兮(史/)楚襄王逰於蘭臺之宫宋玉侍有風颯然而至王¶
披襟而當之曰快哉此風寡人所與庶人共者耶玉對¶
<pb:KR3k0025_WYG_002-14a>¶
曰此獨大王之風耳庶人安得而共之夫風生於地起¶
於青蘋之末盛怒於土囊之口縁於太山之阿舞於松¶
栢之下徘徊於桂椒之間翺翔於激水之上然後徉徜¶
中庭北上玉堂清清泠泠發明耳目寧體便人此所謂¶
大王之雄風王曰善哉(宋玉/賦)項王圍漢王三匝於是大¶
風從西北來折木發屋揚石楚軍大亂漢王乃得與數¶
十騎遁去(漢/書)孝武坐未央前殿天新雨東方朔屈指獨¶
語上問之對曰殿後栢上有鵲立桂枝上東向而鳴視¶
<pb:KR3k0025_WYG_002-14b>¶
之果然問朔何以知之對曰此以人事知之風從東方¶
來鵲尾長傍風則順背風則蹶必當順風而立是以知¶
也(東方/朔傳)漢武帝天漢三年月氐國獻神香使者曰國占¶
東風入律百旬不休青雲干吕經月不散意中國有好¶
道之君故來貢(漢/書)漢武帝秋風辭曰秋風起兮白雲飛¶
草木黄落兮鴈南歸汎樓船兮濟汾河横中流兮揚素¶
波(同/上)風蕭蕭兮易水寒壮士一去兮不復還髙漸離撃¶
筑和之為壮聲則士髪衝冠為哀聲則士皆流淚(燕丹/子)¶
<pb:KR3k0025_WYG_002-15a>¶
傳記易緯曰八節之風謂之八風立春條風至春分明¶
庶風至立夏清明風至夏至景風至立秋凉風至秋分¶
閶闔風至立冬不周風至冬至廣莫風至爾雅云東風¶
曰谷風南風曰凱風西風曰泰風北風曰凉風暴風從¶
上下曰頽從下上曰飇亦曰扶搖迴風曰飄日出而風¶
曰暴隂而風曰曀風而雨土曰霾月令云疾風曰盲風¶
廣雅云大風風俗通曰猛風曰颲凉風曰瀏㣲風曰飉¶
小風曰颼小風從孔來曰䫼太平之世風不搖條開甲¶
<pb:KR3k0025_WYG_002-15b>¶
破萌而已(董仲/舒)至治之世風不鳴條(孝經援/神契)火見而清¶
風戒寒(國/語)¶
集故君徳喻其靡草風人假以為名及其猛勢将奮夾¶
雲結隂洪氣鬱拂殷雷發音勃然鼓作拂髙凌深天無¶
澄景嶺無停林六鷁為之退飛萬竅為之哀吟亦有飄¶
泠之氣不疾不徐颲颲㣲扇亹亹清舒王喬以之控鵠¶
列子以之乗虚(湛方生/風賦)蕭條起闗塞搖颺下蓬瀛拂林¶
花亂彩響谷鳥分聲披雲羅影散汎水織文生勞歌大¶
<pb:KR3k0025_WYG_002-16a>¶
風曲威加四海清(太/宗)樓上起朝粧風花下砌傍入鏡先¶
飄粉翻彩好染香度舞飛長袖𫝊歌共繞梁欲因吹少¶
女還将拂大王(元/帝)可聞不可見能重復能輕鏡前飄落¶
粉琴上響餘聲(梁何/遜)金風起燕觀翠竹夾梁池翻花疑¶
鳳下颺水佀龍移帶露依深葉飄寒入勁枝聊因萬籟¶
響詎待伶倫吹(張/正)肅肅凉景生加我林壑清驅烟入閫¶
户卷霧出山楹去來固無跡動息如有情日落山水静¶
為君起松聲(王/勃)蕭蕭度閶闔習習下庭闈花蝶自飄舞¶
<pb:KR3k0025_WYG_002-16b>¶
蘭蕙先光輝檣烏正舉翼退鷁已驚飛方從列子御更¶
逐浮雲歸(董思/恭)天地寥廓誰相待日月虚乗九萬風(李/義)¶
(山/)大熱去酷吏清風來故人(杜牧/之)¶
　　　雨¶
經雲行雨施品物流形　潤萬物者莫大乎雨(易/)用汝¶
作霖雨　休徵曰肅時雨若(書/)興雨祁祁　靈雨既零¶
以祈甘雨以介我稷黍以榖我士女(詩/)土潤溽暑大雨¶
時行(禮/)¶
<pb:KR3k0025_WYG_002-17a>¶
子雲不待簇而雨(廣成/子)雨者為雲乎(荘/子)五政順時春雨¶
乃來(管/子)四海之雲凑千里之雨至(晏/子)黒蜧居潜泉将雨¶
則躍　朱鼈浮波上必大雨(淮南/子)太平之時雨不破塊¶
浸莖潤葉而已(董/子)神農治天下欲雨則至五日為行雨¶
兩旬為谷兩旬五日為時雨萬物咸利故謂之神雨(尸/子)¶
史周公之時越裳氏來朝曰天無烈風滛雨其意中國¶
有聖人乎(史/)百里嵩為徐州刺史每出巡處甘雨輒㴻¶
(漢/史)鄭洪為淮隂太守行春隨車致雨(漢/史)袁安為楚相辨¶
<pb:KR3k0025_WYG_002-17b>¶
疑獄活千人甘雨滂沛嵗大豐稔(漢/史)晉束晢為人請雨¶
三日而雨注衆稱其能通神明(晉/史)顔真卿遷監察御史¶
時辨理五原獄遂大雨郡人呼為御史雨(唐/史)¶
傳記隂陽和而為雨雨者天地之施也(元命/苞)雨者神漿¶
可挹(盧師/道)雨三日已上曰霖久雨曰霪(説/文)暴雨曰凍雨¶
時雨曰㴻雨雨與雪雜曰霰(爾/雅)疾雨曰驟雨徐雨曰零¶
雨雨久曰苦雨雨晴曰霽雨晝晴曰啓雨水曰潦雨(纂/要)¶
春曰榆莢雨夏至前曰梅雨六月曰濯枝雨八月曰豆¶
<pb:KR3k0025_WYG_002-18a>¶
花雨(荆楚嵗/時記)觸石而起膚寸而合不崇朝而徧雨乎天¶
下者惟泰山之雲爾(公羊/傳)春雨甲子赤地千里夏雨甲¶
子乗船如市秋雨甲子禾頭生耳冬雨甲子鸛巢下地¶
(朝野/僉載)夷陵有隂陽石隂石常潤陽石常燥旱則鞭隂石¶
必雨雨久鞭陽石則止(武昌/記)太平之世五日一風十日一¶
雨(論/衡)¶
集和風吹緑野梅雨洒芳田新流添舊澗宿霧足朝烟¶
鴈濕行無次花沾色更鮮對此豐登嵗披襟弄五絃(唐/太)¶
<pb:KR3k0025_WYG_002-18b>¶
(宗/)油雲隂御道膏雨潤公田隴麥沾逾翠山花濕更燃¶
(虞世/南)濯枝林杏發潤葉渚蒲生絲入綸言喜花依錦字¶
明(魏知/古)空濛如薄霧散漫似輕埃(謝/眺)風輕不動葉雨細¶
未沾衣入樓如霧散拂馬似塵飛(元/帝)落照依山盡浮凉¶
帶雨來重雲出飛電髙棟響行雷洒樹輕花發滴沼細¶
萍開(朱/迢)澗滿新流濁山霑積翠濃風起還吹燕雲來本¶
送龍(諸葛/穎)風鴛藏近渚雨燕集深條(杜/)片雲頭上黒應¶
是雨催詩(杜/)好雨知時節當春乃發生隨風潜入夜潤¶
<pb:KR3k0025_WYG_002-19a>¶
物細無聲(杜/)雷聲忽送千峯雨花氣渾如百和香(杜/)湛¶
湛長江去𡨕𡨕細雨來(杜/)深夜沈沈動春酌燈前細雨¶
簷花落(杜/)巢燕髙飛盡林花潤色分(杜/)小雨晨光内初¶
來葉上聞霧交纔洒地風逆旋隨雲暫起柴荆色輕霑¶
鳥獸羣麝香山一半亭午未全分(杜/)西北雲膏起東南¶
雨足來靈童出海見神女向山回斜影風前合圓紋水¶
上開十旬無破塊九土信康哉(李/嶠)蓬萊一水通雲氣閶¶
闔千門度雨聲(劉/威)潤氣凝柱礎繁聲注瓦溝暗流忩不¶
<pb:KR3k0025_WYG_002-19b>¶
曉凉引簟先秋(白樂/天)珠簾暮捲西山雨(王/勃)¶
　　　雲¶
經雲行雨施天下平也雲從龍風從虎聖人作而萬物¶
覩　雲雷屯君子以經綸山川出雲(易/)上天同雲雨雪¶
雰雰(詩/)倬彼雲漢為章于天(詩/)保章氏以五雲之物辨¶
吉凶(禮/)陽聚為雲　舜将興黄雲升堂湯将興白雲入¶
房(春秋孔/演圖)¶
子天油然作雲(孟/)雲者為雨乎　黄帝得之以登雲天¶
<pb:KR3k0025_WYG_002-20a>¶
(莊/子)山雲草莽水雲魚鱗旱雲煙火涔雲波水(淮南/子)¶
史漢武帝至泰山封禪其夜有白雲起封中(史封/禪書)漢髙¶
祖隠於芒碭山澤間吕后與人俱求常得之髙祖怪問¶
后曰季所居上常有雲氣　文王遇姜公於渭陽灼然¶
如披雲見白日恍若開霧而覩青天　司馬相如奏大¶
人賦天子大説飄飄有凌雲之氣㳺天地之間(並史/記)¶
傳記若煙非煙若雲非雲郁郁紛紛蕭索輪囷是謂卿¶
雲卿雲之見喜氣也　舜時景雲見作歌曰卿雲爛兮¶
<pb:KR3k0025_WYG_002-20b>¶
糺漫漫　楚襄王逰於雲夢之臺望髙唐觀上有雲氣¶
須㬰之間變化無窮王曰此何氣也曰所謂朝雲也昔¶
先王常逰髙唐晝寝夢一婦人曰妾巫山之女也為髙¶
唐之客聞君逰髙唐願薦寢席王因幸之去而辭曰妾¶
在巫山之陽也髙丘之阻朝為行雲暮為行雨朝朝暮¶
暮陽臺之下旦視之如言故為立廟號曰朝雲(文/選)冬至¶
初陽雲出箕如樹之状立春少陽雲出房如積氷春分¶
正陽雲出軫如白鵠榖雨太陽雲出張如車蓋立夏初¶
<pb:KR3k0025_WYG_002-21a>¶
隂雲出觜赤如珠夏至少隂雲如水波寒露正隂雲如¶
冠纓霜降太隂雲出上如羊下如蟠石(易通/卦驗)韓雲如布¶
楚雲如日周雲如輪秦雲如美人(史/記)天子升崐崙封豐¶
隆之葬郭璞云豐隆筮師御雲得大壮封遂為雷師按¶
楚詞則以豐隆為雲師飛亷為風伯屏翳為雨師(廣/雅)¶
集山中何所有隴上多白雲只可自怡悦不堪持寄君¶
(陶洪/景)一片孤雲逐處飛東西終日竟何依傍人莫道能¶
為雨惟恨青山未得歸(王/令)英氣大梁國郁郁必書臺碧¶
<pb:KR3k0025_WYG_002-21b>¶
落從龍起青山觸石來官名光邃古蓋影耿塵埃飛感¶
髙歌發威加四海回(李/嶠)片片飛來静可閒樓頭江上復¶
前山飄零盡日不歸去帖破青山萬里天(鄭/準)荆王枕上¶
元無夢莫枉陽臺一片雲(李義/山)傍花初㸃綴覆苑更峥¶
嶸(崔/顥)畫棟朝飛南浦雲珠簾暮捲西山雨(王/勃)嶺雲春沮¶
洳江月夜晴明(杜/)¶
本朝雲從鍾山起却入鍾山去借問山中人雲今在何¶
處(王介/甫)風力引雲行玉馬水光連日動金蛇(同/上)¶
<pb:KR3k0025_WYG_002-22a>¶
　　　雷¶
經震來&KR0658;虩震驚百里　動萬物者莫疾乎雷(易/)仲春¶
之月日夜分雷乃發聲仲秋之月雷乃收聲(記月/令)天地¶
解而雷雨作雷雨作而百穀草木皆甲拆(易/)¶
子非雷非霆隠隠谹谹(揚/子)疾雷破山風振海而不能驚¶
(荘/子)春夏之有雷霆也或發而振破巨石裂大木而殘之¶
草木豈有非常之罪哉彼豈有懲於物也(柳/子)¶
史柳公權元和末止建州山寺中夜半覺門外喧闐因¶
<pb:KR3k0025_WYG_002-22b>¶
潜於忩中見數人運斤造雷車如畫圖者久之一嚏氣¶
忽斗暗失其人兩目遂昏焉(酉陽/雜俎)蔡順母平生畏雷自¶
亡後每有雷震順輙環冡泣曰順在此(本/傳)劉曜從劉元¶
海獵于四山遇雨止樹下迅雷震樹旁人莫不顛仆曜¶
神色自若元海異之曰此吾家千里駒也(雜/記)¶
傳記青陽之肇化兮陶萬殊于天壤結鬱蒸以成雷兮¶
鼓訇輘之逸響驚蟄蟲于始作兮懼逺邇之異象(李顒/雷賦)¶
雷于天地為長子以其萬物為出入也雷二月出地百¶
<pb:KR3k0025_WYG_002-23a>¶
八十日雷出則萬物出八月入地百八十日雷入則萬¶
物入入則除害出則興利人君之象也(王充/論衡)内侍李舜¶
舉家曽為暴雷所震其堂之西室雷火自忩間出赫然¶
出簷人以為堂屋已焚皆出避之及雷止其舎宛然牆¶
壁忩紙皆黔有一木格其中雜貯諸器其漆器銀釦者¶
銀悉鎔流在地漆器曽不燋灼有一寳刀極堅鋼就刀¶
室中鎔為汁而室亦儼然人必謂雷當先焚草木然後¶
流金石今乃金石皆爍而草木無一燬者非人情所測¶
<pb:KR3k0025_WYG_002-23b>¶
(筆/談)¶
集閒人倚柱笑雷公又向深山霹怪松必若有蘇天下¶
志何如驚起武侯龍(韓/偓)陌上冬乾泣老農天留甘雨付¶
春工阿香急試雷霆手莫放人間有起龍(朱喬/年)¶
本朝誰將神斧破頑隂地裂山開鬼失林我願君王法¶
天造早施雄斷答羣心(晦/庵)已外浮雲更外身區區雷電¶
若為神山頭只作嬰兒㸔無限人間失箸人(東/坡)¶
　　　電¶
<pb:KR3k0025_WYG_002-24a>¶
子電激氣也以為鞭策(淮南/子)隂氣伏重泉之下上通於¶
天隂陽分争故為電(荘/子)良将如收電可見不可追(抱朴/子)¶
豐隆軒其震霆列缺曄其照夜注豐隆雷公列缺電也¶
(張平/子)¶
史王戎視日不眩目爛爛若巖中電(晉/史)¶
傳記春秋公羊傳云有聲曰雷無聲曰電　電殄也乍¶
見則殄滅也(釋/文)霹靂列缺吐火施鞭(揚/雄)魯隠公元年大¶
雨震電周之三日夏之正月雷常聞於地中電未可見¶
<pb:KR3k0025_WYG_002-24b>¶
而大雨震電此陽氣之失其節(公/羊)¶
集電尾燒空黒雲脚飛銀線(韓/偓)驚電夜舒光(陸士/衡)電光¶
時掣紫金蛇(東/坡)餘霞張錦幛輕電閃紅綃(劉禹/錫)恐天時¶
之代序兮耀靈曅而西征(楚詞注云/靈曅電貌)¶
　　　霜¶
經霜隂陽之氣也隂氣勝則凝而為霜(禮/)履霜堅氷至¶
(易/)糾糾葛屨可以履霜(詩/)霜露既降君子履之必有悽¶
愴之心(禮/)霜既降則百工休乃命有司曰寒氣總至民¶
<pb:KR3k0025_WYG_002-25a>¶
力不堪其皆入室(同/上)¶
子馬蹄可以踐霜雪(荘/子)青女出以降霜註青女霜神也¶
又髙誘云青女乃青腰玉女司霜雪者(淮南/並註)鄒衍事燕¶
惠王盡其忠貞左右譛之王棄衍乃仰哭感天霜降(淮/南)¶
(子/)¶
史漢武帝元光四年隕霜殺草木自是征伐四夷師出¶
三十餘年(本/紀)元帝永光元年三月隕霜殺桑九月二日¶
隕霜殺稼天下大饑是時石顯用事(漢/史)琴操履霜者伯¶
<pb:KR3k0025_WYG_002-25b>¶
竒之所作也伯竒者尹吉甫之子也甫聴其後妻之言¶
疑其孝子伯竒遂逐之伯竒編水荷而衣之采花而食¶
之清朝履霜而自傷無罪見放逐乃援琴而鼓之(琴/操)¶
傳記王者順天行誅以成肅殺之威若政令苛則夏下¶
霜誅伐不行則冬霜不殺草(感精/符)京房易傳云誅不原情¶
其霜附木不下地不教而誅其霜反在草下(易/傳)¶
集仲秋邊風起孤蓬捲霜垠(王僧/達)曉霜楓葉丹夕曛嵐¶
氣隂(謝靈/運)金祇暮律盡玉女暝氛歸孕冷隨鐘徹飄華¶
<pb:KR3k0025_WYG_002-26a>¶
逐劒飛(蘇味/道)一夜新霜著瓦輕芭蕉心折敗荷傾耐寒¶
惟有東籬菊金葉初開曉更清(白樂/天)十暑岷山葛三霜¶
楚户砧(杜/甫)原野生暮藹堦墀散夕霏徘徊總嚴氣悵望¶
淪清輝平臺寒月色池水愴風威疑隂同徂夜逓鴈獨¶
歸飛(張/率)¶
　　　雪¶
經雨雪其滂　雨雪載塗　上天同雲雨雪雰雰　雨¶
雪瀌瀌見晛曰消(俱/詩)天地積隂温則為雨寒則為雪(禮/)¶
<pb:KR3k0025_WYG_002-26b>¶
今我來思雨雪霏霏(詩/)孟春行冬令則水潦為敗雪霜¶
大摯(禮/)¶
子至秋三月青女乃出以降霜雪(淮南/子)藐姑射之山有¶
神人容膚若氷雪(荘/子)齊景公時雨雪三日公被狐白裘¶
見晏子曰不寒晏子曰古之賢君飽而知饑暖而知寒¶
公悟乃脱裘發粟與饑寒者(晏/子)東郭先生衣敝履不完¶
行雪中履有上無下足盡踐地(世/説)天寒既至霜雪既降¶
吾是以知松栢之茂也(荘/子)¶
<pb:KR3k0025_WYG_002-27a>¶
史唐韋斌每朝㑹不敢離立笑言㑹大雪在廷者皆振¶
裾更立斌不徙足雪甚幾至没靴(韋安/石傳)西王母進上藥¶
有𤣥霜絳雪(漢武/帝傳)漢時長安雪數尺牛馬毛寒縮如蝟¶
(西京/雜記)安居貧大雪丈餘洛陽令過安門徑無行跡謂已¶
死入見安僵卧問奚不出安曰大雪人皆乏食不宜干¶
人令賢之遂舉為孝亷(袁安/𫝊)漢髙帝自将兵擊匈奴冬¶
大寒雨雪士卒墮指者十二三(匈奴/傳)蘇武使虜單于幽¶
武置大窖中絶不與飲食天雨雪武卧囓雪與旃毛並¶
<pb:KR3k0025_WYG_002-27b>¶
咽之數日不死匈奴以為神(西漢/本傳)郢善歌者始為下里¶
巴人之曲和者數千中為陽阿採菱和者百人既而歌¶
陽春白雪和者數人其曲彌髙其和彌寡(宋/玉)¶
傳記春秋元命苞云隂凝為雪　北風雨雪天子逰黄¶
臺之丘駕于苹澤日中大寒北風雨雪有凍人天子作¶
黄竹詩三章(穆天/子)河洛之神名曰宓妃髣髴兮若輕雲¶
之蔽月飄颻兮若流風之迴雪又趙飛燕𫝊飛燕體輕¶
宛轉如流風迴雪(曹子/建)衛君重裘坐見路有負樵而哭¶
<pb:KR3k0025_WYG_002-28a>¶
者問之對曰雪下衣薄衛君懼見于色曰為君而不知¶
民孰以君我乃捐金出粟以賑貧窮(公孫/子)謝安冬日集¶
兒女講論文義俄而雪驟公曰白雪紛紛何所似兄子¶
朗兒曰撒鹽空中差可擬兄女道藴曰未若柳絮因風¶
起(世/説)¶
集盈尺則呈瑞于豐年踰丈則表沴于隂徳(謝惠/連)細玉¶
羅紋下碧霄杜門顔巷落偏饒巢居只恐髙柯折旅客¶
愁聞去路遥撅凍野蔬和粉重掃庭松葉帶酥燒寒忩¶
<pb:KR3k0025_WYG_002-28b>¶
呵筆尋詩句一片飛來紙上銷(古/詩)有田皆種玉無樹不¶
開花班扇難裁素曹衣詎比麻鵞歸逸少宅鶴滿令威¶
家寂寞門扉掩依稀履跡斜人疑迷麪市馬似困鹽車¶
(李義/山)重重玉宇三千界一一瓊干十二樓(晏元/憲)斷蓬飄¶
葉卷黄沙只有千林䰒鬆花應為王孫朝上國珠幢玉¶
節與排衙(東/坡)巧剪銀花亂輕飛玉葉狂(辛寅/遜)¶
本朝宋大明中元日雪花降右将軍謝荘下殿雪集衣¶
白上以為瑞賦詩(宋/書)太祖一日大雪夜叩趙普門普出¶
<pb:KR3k0025_WYG_002-29a>¶
帝立風雪中曰已約晉王矣已而太宗至共于普堂中¶
設重裀地坐熾炭燒肉普妻行酒帝以嫂呼之普從容¶
問曰夜久寒甚陛下何以出帝曰吾睡不著一榻之外¶
皆他人家也故來見卿普曰南征北伐今其時矣遂定¶
下江南䇿(邵氏聞/見録)㳺楊初見伊川伊川瞑目而坐二子¶
侍立既覺顧謂曰賢輩尚在此乎日既晩且休矣及出¶
門門外之雪深一尺(語/録)凍合玉樓寒起粟光摇銀海眩¶
生花遺蝗入地應千尺宿麥連雲有幾家老病自嗟詩¶
<pb:KR3k0025_WYG_002-29b>¶
力退空吟氷柱憶劉义(東/坡)¶
　　　露¶
經孟秋之月凉風至白露降(禮/)蒹葭蒼蒼白露為霜¶
湛湛露斯匪陽不晞　厭浥行露(厭浥/濕也)英英白雲露彼¶
菅茅(俱/詩)¶
子天地相合以降甘露人莫之令而似均又晉書云王¶
者敬養耆老則甘露降而松栢受之尊賢容衆則竹葦¶
受之(老/子)春食朝霞日始欲出赤黄氣也夏食正陽南方¶
<pb:KR3k0025_WYG_002-30a>¶
日中氣也秋食淪隂日没以後赤黄氣也冬飲沆瀣北¶
方夜半之氣也并天地𤣥黄之氣是謂六氣(陵陽/子)方諸¶
取露于月注云方諸大蛤隂極者(淮南/子)藐姑射之山有¶
神人焉不食五穀吸風飲露(荘/子)¶
史帝作承露銅盤上有仙人掌擎玉盃以取雲表之露¶
(漢武/故事)明帝鑄承露盤莖長十二丈立于芳林園甘露乃¶
降(魏/志)¶
傳記宗元得韓愈所寄詩先以薔薇露灌手然後讀(柳/宗)¶
<pb:KR3k0025_WYG_002-30b>¶
(元/傳)夫形見者莫如髙物不朽者莫如金氣之清者莫如¶
露盛之安者莫如盤乃詔有司鑄銅盤建于芳林園(曹/植)¶
(承露/銘)𢎞農鄧紹八月旦入萊山採藥見一童子執五綵¶
囊求栢葉上露露皆如珠滿囊中問之答云赤松子先¶
生取之明眼言終便失所在今人常以八月旦作囊相¶
遺是也(齊諧/記)¶
集漱朝露之清流隠柔桑之稠葉(曹/植)朝飲木蘭之墜露¶
夕餐秋菊之落英(離/騷)玉闗寒氣早金塘秋色歸汎掌光¶
<pb:KR3k0025_WYG_002-31a>¶
逾浄添河滴尚㣲變霜凝曉液承月委圓輝别有吳臺¶
上應濕楚臣衣(駱賓/王)竊以河榮洛變授社于勛華𤣥玉¶
素鱗降靈于湯武其間㣲禽弱草改状移形夜宿朝雲¶
星光動色皆以照臨下土發揮帝載千祀一致隔代同¶
符(盧思/道表)滴瀝明光苑葳㽔泣竹叢玉垂丹棘上珠湛緑¶
荷中夜警千年鶴朝零七月風願凝仙掌上長奉未央¶
宮(李/嶠)秋荷一滴露清夜墜𤣥天(韋應/物)仙人掌冷三天露¶
玉女忩虛五夜風(李義/山)凝花珠錯落綴葉碧玲瓏(温/喬)玉¶
<pb:KR3k0025_WYG_002-31b>¶
堦生白露夜久侵羅襪(李/白)秋露白如玉團團下庭緑(李/白)¶
　　　氷¶
經初六履霜堅氷至象曰履霜堅氷隂始凝也(易/)季冬¶
之月氷方盛水澤腹堅是月也命取氷以入(記/)二之日¶
鑿氷沖沖三之日納于凌隂四之日其蚤獻羔祭韭(詩/)¶
凌人掌氷正嵗十有二月令斬氷三其凌(周/禮)古者日在¶
北陸而藏氷西陸朝覿而出之其藏氷也深山窮谷固¶
隂沍寒于是乎取之夫氷以風壮而以風出祭寒而藏¶
<pb:KR3k0025_WYG_002-32a>¶
之獻羔而啟之(左/傳)¶
子行積氷之皚皚兮清泉沍而不流(張平/子賦)巧冶不能銷¶
木良工不能琢氷(文中/子)老成子學幻于尹文先能翻校¶
四時夏造氷(列/子)葉公子髙曰吾朝受命而夕飲氷(荘/子)覩¶
瓶中之氷知天下之寒(淮南/子)¶
史永徽二年十一月隂霧凝凍封樹木數日不解劉向¶
以為木少陽此人将有害則隂氣脅木先寒故得雨而¶
氷亦謂之樹介(本/紀)光武南馳聞王郎兵在後至滹沱河¶
<pb:KR3k0025_WYG_002-32b>¶
候吏還曰河水流澌無船不可濟令王霸往視之霸還¶
詭曰氷堅可渡官屬喜比至河河氷亦合乃令霸䕶渡¶
未畢數騎而氷解光武曰王霸權以濟事殆天瑞也(後/王)¶
(霸/傳)晉慕容晃上書言躬征郭逺假陛下之精神威靈乃¶
結氷凌行海中三百餘里(晉/史)初齊文宣時周人常懼齊¶
兵之西渡恒以冬月守河椎氷及武成即位朝政漸紊¶
齊人椎氷懼周師之逼(北/史)或勸進士張彖謁楊國忠曰¶
見之富貴可立圖彖曰君輩倚楊右相如泰山吾以為¶
<pb:KR3k0025_WYG_002-33a>¶
氷山耳若皎日既出君輩得無失所恃乎遂隠居嵩山¶
(本/傳)晉王祥性至孝繼母朱氏嘗欲生魚時天寒氷凍祥¶
釋衣将剖氷求之氷忽自解雙鯉躍出(本/傳)¶
傳記積氷曰凌氷壮曰凍氷流曰凘氷解曰泮(風俗/通)逸¶
人王休居太白山每冬取溪氷琢其精瑩者煑建茗供¶
賓客(六/帖)¶
集碎如墜瓊方截璐粉壁生寒象筵布玉壺紈扇亦玲¶
瓏坐有麗人色俱素(韋應/物)清如玉壺氷(鮑明/逺)簷動玉壺¶
<pb:KR3k0025_WYG_002-33b>¶
氷(杜/甫)開氷動玉壺(同/上)雪後排簷挺銀竹(山/谷)敢望君恩玉¶
井氷(杜/)渴飲月窟氷饑餐天上雪(李/白)擔囊行採薪斧氷¶
持作糜(魏武/帝)飛雪斷道氷成梁(同/上)¶
　　　霞¶
集青霞起而照天(楊/炯)望海樓明照曉霞䕶江隄白踏平¶
沙(白樂/天)晨霞朝可餐(杜/)桐林帶晨霞(謝靈/運)朝霞迎白日¶
(選/)仰首漱朝霞(曹/植)青軒秘晩霞(李/白)晩霞飛處散朱暉(李/嶠)¶
海風吹斷暮天霞(唐人/晩望)樓角紅綃一縷霞(古/詩)餘霞散成¶
<pb:KR3k0025_WYG_002-34a>¶
綺(謝/眺)餘霞明逺川(韋應/物)殘霞照髙閣(同/上)落霞沈緑綺(杜/甫)¶
丹霞夾明月(選/)赤霞動金光(李/白)雲霞冠秋嶺(謝/混)萬里洞¶
中朝玉帝九光霞内宿仙壇(真/誥)水光浮日出霞彩映江¶
飛(張/均)¶
　　　煙¶
集凉煙兮冒江(鮑昭/賦)煙光凝而暮山紫(滕王/閣記)村煙對浦¶
沙　汀煙輕冉冉　水煙通逕草(並/杜)夜長簷溜寒無寝¶
日晏厨煙濕未炊(竇/牟)春風掩映千門柳曉色凄凉萬井¶
<pb:KR3k0025_WYG_002-34b>¶
煙(李/郢)梨花千樹雪楊葉萬條煙(李/白)¶
本朝午鷄聲不到蟬林栢子煙中静擁衾(王安/石)¶
　　　霧¶
經仲冬行夏令則氛霧㝠𡨕(月/令)¶
子積水上溢則為霧(荘/)隂陽之氣亂則為霧(曽/)雲霧四¶
起則時多隠士(京房/易占)與善人逰如行霧中雖不濡濕潜¶
自有潤(抱朴/子)飛龍乗雲騰蛇逰霧(韓/)¶
史武帝葬武陵芳香之氣異常積于墳埏之間如大霧¶
<pb:KR3k0025_WYG_002-35a>¶
(漢武/故事)髙祖困于平城之圍大霧三日(漢/書)河南張楷字公¶
超性好道術能作五里霧學其術者填塞如市故云霧¶
市時闗西人裴優亦能作三里霧自以為不如往從學¶
之楷避不見(漢/史)王肅張衡馬均俱冒重霧行一人無恙¶
一人病一人死問其故無恙者曰我飲酒病者飽食死¶
者空腹(博物/志)¶
𫝊記黄帝與蚩尤戰于涿鹿九戰不勝黄帝歸于太山¶
三日三夜大霧𡨕𡨕有一婦人人首鳥形黄帝稽首再¶
<pb:KR3k0025_WYG_002-35b>¶
拜伏不敢起婦人曰吾所謂𤣥女者子欲何問黄帝曰¶
小子欲萬戰萬勝萬隠萬匿首當何從起(𤣥女/戰法)陶答子仕¶
陶三年名譽不興家産三倍其妻諫曰夫子能薄而官¶
大無功而家昌是嬰害積殃也妾聞南山有𤣥豹霧雨¶
七日不下食欲以澤其衣毛成其文章故藏以避害今¶
君有此寧不無後患乎(列女/傳)韓佽在桂州妖賊封盈能¶
為數里霧尅期将攻桂州有紫氣者我必勝至日果紫¶
氣如疋帛自山亘于州城白氣直衝之紫氣遂散天忽¶
<pb:KR3k0025_WYG_002-36a>¶
大霧至午稍開霽樹滴下同人如沐(酉陽/雜俎)¶
集七條開早陌五里闇朝氛帶樓凝海氣含蓋似浮雲¶
(王/褒)秋晨海霧重職事凌晨出浩浩含元天溶溶洒明日¶
纔㸔含鬢白稍見沾衣密導騎全不分郊樹都如失霏¶
㣲誤噓吸膚腠生寒栗當歸飲一盃庶用蠲此疾(韋應/物)¶
氤氲起洞壑遥裔匝平疇乍似含龍劍還疑映蜃樓拂¶
林隨雨密度迥帶煙浮方謝公超步終從彦輔逰(蘇味/道)¶
三晨生逺霧五里暗城闉從風疑細雨映日似逰塵乍¶
<pb:KR3k0025_WYG_002-36b>¶
若飛煙散時如佳氣新不妨鳴樹鳥能蔽摘花人(梁元/帝)¶
曹公迷夢澤漢帝出平城涿野妖氛静丹山霽色明類¶
煙飛稍重方雨散還輕倘入非熊繇寧思𤣥豹情(李/嶠)¶
　　　虹¶
經螮蝀在東莫之敢指(詩/)¶
子天二氣則成虹(淮南/子)¶
史漢靈帝時有黒氣墮北宫温明殿東庭中黒如車蓋¶
騰起奮迅長十餘丈其貌似龍上問蔡邕對曰此天投¶
<pb:KR3k0025_WYG_002-37a>¶
蜺也(漢五/行志)荆軻欲往刺秦王精誠感天白虹貫日(鄒/陽)齊¶
威公時虹貫牛山管仲諫無近妃宮(雞跖/集)¶
傳記黄帝占軍决曰攻城有虹從外南方入飲城中者¶
從虹攻之勝白虹遶城不匝從虹所在乃撃之　世傳¶
虹能入溪澗飲水信然嘗見夕虹下澗中飲者兩頭皆¶
垂澗中使人過澗隔虹對立相去數丈之間如隔綃縠¶
自西望東則見立澗之東向西則為日光所爍(筆/談)晉陵¶
薛願義熙初有虹飲其釜澳噏響便竭願輦酒灌之隨¶
<pb:KR3k0025_WYG_002-37b>¶
投隨咽便吐金滿器于是灾弊日祛而豐富數臻(異/苑)孔¶
子作春秋孝經告備于天赤虹自上而下化為黄玉(捜/神)¶
(記/)¶
集江虹明逺飲峽雨帶餘飛(杜/甫)安得五彩虹架天作長¶
橋(李/白)紆餘帶星渚窈窕架天潯空因壮士見還共美人¶
沈逸勢含良玉神光藻瑞金獨留長劍彩終負昔賢心¶
(蘓味/道)¶
　　　天河¶
<pb:KR3k0025_WYG_002-38a>¶
經倬彼雲漢　維天有漢監亦有光(俱/詩)¶
子河漢沍而不能寒(荘/)天河從北極分為兩頭至于南¶
極隨天而轉入地下過(抱朴/子)¶
傳記天漢起東方經尾箕之間謂之漢津乃分為二道¶
至天津下而合西南行至七星南而没(天文/志)星者元氣¶
之英水之精也氣發而升精華上浮宛轉隨流名曰天¶
河一曰雲漢衆星出焉(楊泉物/理論)舊説天河與海通有居¶
海上者每年八月有浮槎來賫一年糧乗之奄至一處¶
<pb:KR3k0025_WYG_002-38b>¶
望見婦人織一丈夫牽牛渚次飲之此人即問何處答¶
曰君可詣蜀問嚴君平此人還問君平君平曰某年月¶
有客星犯斗牛即此人到天河也(張華博/物志)有人尋河源¶
見婦人浣紗問之曰此天河也乃與一石而歸問嚴君¶
平君平曰此織女支機石也(集/林)¶
集八月凉風天氣晶萬里無雲河漢明昏見南樓清且¶
淺曉落西山縱復横洛陽城闕天中起長河夜夜千門¶
裏複道連甍共敝虧畫堂瓊户特相宜雲母帳前初¶
<pb:KR3k0025_WYG_002-39a>¶
泛濫水晶簾外轉逶迤倬彼昭回如練白復出東城接¶
西陌南北征人去不歸誰家今夜搗寒衣鴛鴦機上疎¶
螢度烏鵲橋邊一鴈飛鴈飛螢度愁難歇坐見明河¶
漸㣲没已能舒卷任浮雲不惜光輝讓明月明河可望¶
不可親安得乗槎一問津更将織女支機石還訪成都¶
賣卜人(宋之/問)常時任顯晦秋至最分明縱被㣲雲掩終¶
能永夜清含星動雙闕伴月落邊城牛女年年渡何曽¶
風浪生(杜/)昭昭清漢暉燦燦光天步(陸士/衡)安得壮士挽¶
<pb:KR3k0025_WYG_002-39b>¶
天河浄洗甲兵長不用(杜/)雲漢西流夜未央牽牛織女¶
遥相望(魏文/帝)河漢清且淺相去復幾許盈盈一水間脈¶
脈不得語(選/詩)初旭紅可染明河澹如掃(杜牧/之)¶
　　嵗時部¶
　　　春¶
經萬物出乎震(易/)分命羲仲宅𤾉谷平秩東作日中星¶
鳥以殷仲春　每嵗孟春遒人以木鐸徇於路(並書/經)春¶
日遲遲采蘩祁祁　春日載陽有鳴倉庚(詩/)孟春之月¶
<pb:KR3k0025_WYG_002-40a>¶
日在營室律中大簇　仲春之月日在奎律中夾鍾¶
季春之月日在胃律中姑洗　其日甲乙其帝太皥其¶
神勾芒其蟲鱗其音角其數八其味酸其臭羶其祀户¶
祭先脾　天子迎春於東郊布徳和令行慶施惠下及¶
兆民(禮/記)春王正月(春/秋)¶
子衆人熙熙如享太牢如登春臺(老/子)斗柄東指而天下¶
皆春(鶡冠/子)春為忠萬物咸遂忠之至也(尸/子)孟春之月君¶
子聴朝論爵賞(管/子)二月之夕女夷鼓歌以司天和　孟¶
<pb:KR3k0025_WYG_002-40b>¶
春之月天子服八風水注取露銅盤中(淮南/子)以鳥鳴春¶
(韓/子)古之為政者非春無以布徳和令行慶施惠養幼小¶
省囹圄賜貧窮禮賢者(栁/子)¶
史煬帝西苑宮秋冬木凋令剪綵為花葉綴條上景若¶
陽春(隋/史)宋璟人謂其為有脚陽春言所至之處如陽春¶
及物也(開元/遺事)方春時和草木羣生皆有以自樂而吾百¶
姓莫之省憂其議所以賑貸之(漢/史)元魏黎季明曰招摇¶
東指天下識其春(北/史)方春生養萬物莩甲宜助萌陽以¶
<pb:KR3k0025_WYG_002-41a>¶
育時物(漢章/帝紀)明皇嘗遇二月坐小殿栁杏将吐嘆曰對¶
此景物豈可不與判斷之呼髙力士取羯鼔縱擊一曲¶
名春光好回顧栁杏皆發笑曰不喚我作天公可乎(唐/史)¶
正月者嵗之始王者則天之象因時之序宜開發徳號¶
爵賢命士流寛大之澤垂仁厚之恩(漢/書)¶
傳記方春東作布徳之元陽氣開發養導萬物(郎顗/傳)春¶
退貪殘進柔良卹幼孤賑不足求隠士則萬物應節而生¶
(京房/傳)嫁娶以春和也天地交通萬物始生(白虎/通)氣在春¶
<pb:KR3k0025_WYG_002-41b>¶
佩蒼璧(尚書/考)開嵗發春百卉含英(漢/書)春曰芳春青春陽¶
春三春九春景曰媚景和景韶景時曰良時嘉時芳時¶
辰曰良辰嘉辰芳辰節曰華節芳節良節嘉節韶節淑¶
節(纂/要)仲春月令時和氣清王睢鼓翼倉庚和鳴交頸頡¶
頏闗闗嚶嚶(張衡/傳)天受二年臘将逰上苑遣詔曰明朝¶
逰上苑火急報春知花須連夜發莫待曉風吹凌晨名¶
花布苑(卓異闕/記)　　秋風起愁盡人間白髪人(録歌踏/春曲)¶
集聞道春還未相識走傍寒梅探消息昨夜東風入武¶
<pb:KR3k0025_WYG_002-42a>¶
陽陌頭楊栁黄金色(李/白)紅入桃花嫩青歸栁葉新望鄉¶
應未已四海尚風塵(杜/)侵凌雪色還萱草漏泄春光有¶
栁條(杜/)春每歸兮花開花已闌兮春改嘆長河之流春¶
送馳波於東海春不留兮時已失老衰颯而情逾極恨¶
不得掛長繩於青天繫西飛之白日(李/白)習習兮春風岸¶
栁動兮渚花落春冉冉其将晝予何為而不樂(白居/易)晝¶
静疎簾燕語頻雙雙鬭雀動堦塵柴扉日暮隨風揜落¶
盡閒花不見人(元/稹)草樹知春不及歸百般紅紫鬬芳菲¶
<pb:KR3k0025_WYG_002-42b>¶
楊花榆筴無才思惟解漫天作雪飛(退/之)獨倚闌干玩野¶
塘俄驚節物老春光緑楊隂密鶯将懶紅杏枝空蝶不¶
忙詩思謾沿芳草逺茶甌㣲帶落花香(僧惠/洪)寒隨窮律¶
變春逐鳥聲開初風飄帶栁曉雪間花梅碧林青舊竹¶
緑沼翠新苔芝田初鴈去綺樹未鶯來(唐太/宗)春風本自¶
竒楊栁最相宜栁條恒著地楊花好上吹(梁簡/文帝)風色翻¶
露文雪花上空碧花蝶來未已山光曖将夕(上官/儀)沐乗¶
閑豫清晨步北林池(楊師/道)日影飛花殿風文積草池鳳¶
<pb:KR3k0025_WYG_002-43a>¶
樓通夜敞虬輦望春移(元萬/頃)花輕蝶亂仙人杏葉密鶯¶
喧帝女桑飛雲閣上春應至明月樓中夜未央(同/上)¶
本朝春雲漠漠雪欲落東風和冷驚羅幕漸看逺水緑¶
生漪未放小桃紅入蕚(東/坡)新年變物華春意已堪嘉霽¶
色初含栁餘寒尚勒花風絲飛蕩漾林鳥弄交加(歐陽/修)¶
輕花細葉滿林端昨夜春風晩色寒黄鳥不堪愁裏聴¶
緑楊宜向雨中㸔(宋/齊)¶
　　　夏¶
<pb:KR3k0025_WYG_002-43b>¶
經日月運行一寒一暑(易/)申命羲叔宅南交平秩南訛¶
敬致日永星火以正仲夏(書/)四月維夏六月徂暑　夏¶
之日(詩/)孟夏之月日在畢律中中吕　仲夏之月日在¶
東井律中㽔賓　季夏之月日在栁律中林鍾其日丙¶
丁其帝炎帝其神祝融其蟲羽其音徵其數七其味苦¶
其臭焦其祀竈祭先肺天子迎夏於南郊以賞封諸侯¶
慶賜遂行無不欣説(禮/)¶
子斗柄南指而天下皆夏(鶡冠/子)立夏之日服𤣥氷丸或¶
<pb:KR3k0025_WYG_002-44a>¶
飛雪散及六壬六癸符則不熱(抱朴/子)大旱金石流土山¶
焦(荘/子)九暑至時雨乃降五穀百果乃登(管/子)陽常居大夏¶
以生育長養為事(董/子)夏政不失則時雨降(文中/子)炎風之¶
野赤帝祝融之所司(淮南/子)¶
史浮甘瓜于清泉沈朱李于寒水(魏/史)元載有紫龍髯拂¶
水晶為柄拂之清泠有聲夜則蚊蚋不敢近(唐/史)李徳裕¶
為相方盛暑宴賓以金盤貯水浸白龍皮置坐凄然都¶
無暑氣(唐/史)太宗欲幸九成宫馬周上疏謂上皇留熱處¶
<pb:KR3k0025_WYG_002-44b>¶
温凊之義臣所未安太宗善其言(唐/史)髙宗夏宴以葡萄¶
賜宰相學士從行給翔鱗馬帝賦詩學士属和(唐/史)¶
傳記龍見而雩(左/傳)作迎風觀寒露臺以避暑(闗中/記)陶潜¶
夏月髙卧北忩清風颯至自謂羲皇上人(本/傳)吳猛性至¶
孝兒時父母邊卧夏多蚊蚋集身受之不敺恐蚊蚋去¶
及父母也(搜神/記)何子平事父孝年六十有孺子之慕夏¶
避清凉(孝子/傳)漢長安巧工丁緩作七輪扇連續七輪大¶
皆徑丈一人運之滿堂寒(西京/雜記)唐文宗與柳公權聨句¶
<pb:KR3k0025_WYG_002-45a>¶
文宗曰人皆苦炎熱我愛夏日長權曰薰風自南來殿¶
閣生㣲凉(本/傳)¶
集清江一曲抱村流長夏江村事事幽(唐/詩)炎威不到軒¶
忩外冷氣常存枕簟中(王/觀)竹深留客處荷淨納凉時(杜/)¶
我有江隂竹能令朱夏寒(杜/甫)緑樹隂濃夏日長樓臺倒¶
影入池塘水晶簾動㣲風起滿架薔薇一院香(髙/駢)生物¶
趍功日夜流園林纔夏麥先秋緑隂黄鳥北忩簟付與¶
來禽安石榴(山/谷)竹粉千腰白桃皮半纈紅(太/白)荷翻紫蓋¶
<pb:KR3k0025_WYG_002-45b>¶
搖波面蒲蓄青刀挿水湄(施肩/吾)和風穆而扇物麥含露¶
而飛芒(傅/𤣥)上無纎雲下無㣲風(晉夏/侯湛)積歊蒸於簾櫳流¶
煩溽於園籞陽風淟其長扇火雲赫而四舉(隋盧/思道)節序¶
遇徂炎兹宵在三伏憑軒佇凉氣中筵倦煩燠寂寞對¶
空牕清疎臨夜竹蟲音亂階草螢光繞庭木簾月度斜¶
輝風花起餘馥(梁蕭/子範)髙天澄逺色秋氣入蟬聲(隋薛道/衡梅)¶
出簾飛小鷰映户落殘花舞衫飄細縠歌扇掩輕紗(隋/魏)¶
(彦/琛)風還池色定月晩樹隂多(耿湋/夏夜)¶
<pb:KR3k0025_WYG_002-46a>¶
本朝白水滿塘雙鷺下緑楊深處一蟬鳴(東/坡)院僻簾深¶
晝景虛輕風時見動竿烏池中緑滿魚留子庭下隂多¶
燕引雛雨後㸔兒争墜果天晴因客曝殘書幽棲未免¶
牽塵界身世相忘在酒壺(蘇子/美)雕玉押簾上輕縠籠虛¶
門井汲鉛華水扇織鴛鴦文迴雪舞凉殿甘露洗空緑¶
羅袖從迴翔香汗沾寳粟(李賀/樂辭)春蒲獵獵弄輕柔欲立¶
蜻蜓不自由五月臨平山下路藕花無數滿汀洲(參/寥)河¶
漢㣲明星乍稀碧蓮香濕襲人衣夜凉如水琉璃滑自¶
<pb:KR3k0025_WYG_002-46b>¶
起開牕放月歸(方巨山/夏夜)¶
　　　秋¶
經説言乎兊兊正秋也萬物之所説也(易/)分命和仲宅¶
西曰昧谷寅餞納日平秩西成宵中星虛以殷仲秋(書/)¶
秋日凄凄百卉俱腓(詩/)孟秋之月日在翼律中夷則¶
仲秋之月日在角律中南吕　季秋之月日在房律中¶
無射其日庚辛其帝少皥其神蓐收其蟲毛其音商其¶
數九其味辛其臭腥其祀門祭先肝天子迎秋於西郊¶
<pb:KR3k0025_WYG_002-47a>¶
賞軍師武人入朝乃命将帥選士厲兵簡練俊傑専任¶
有功以征不義以明好惡順彼逺方(禮/)¶
子斗柄西指而天下皆秋(鶡冠/子)秋者隂氣始下故萬物¶
生　西成立穀謂之大秋　秋三月以庚辛之日發五¶
政一曰禁博塞二曰無見五兵之刄三曰慎旅農趍聚¶
收四曰補缺塞圻修垣牆謹門閭五曰敬時五穀之皆¶
入也(管/子)叢蘭欲茂秋風敗之(文中/子)秋則萬寳告成言天¶
地以萬物為寳(淮南/子)秋肅也萬物莫不肅敬禮之至也¶
<pb:KR3k0025_WYG_002-47b>¶
(尸/子)¶
史堯為天子嘗秋日夢白帝遺以烏啄子其母曰扶桑¶
升髙丘白帝上有雲如虎感已乃生臯陶(史/)秋風和則¶
商聲調序移玉律氣應金商(唐/史)朱异除中書郎時秋日¶
始拜有飛蟬正集异武冠上時咸謂蟬珥之兆(梁/史)孫寳¶
為京兆尹秋日署侯文為東部督郵勅曰今鷹隼始擊¶
當從王氣取姦惡以成嚴霜之誅(史/)袁宏孤貧運租自¶
業謝尚時鎮牛渚秋夜乗月泛江㑹宏在舫中諷詠遣¶
<pb:KR3k0025_WYG_002-48a>¶
問得其詠史之作尚邀至舟與談至旦不寝自此名譽¶
日盛(晉/史)李陵云窮秋九月塞外草衰胡笳互動牧馬悲¶
鳴吟嘯成羣邊聲四起(漢/史)徳宗秋日出畋有寒色顧謂¶
左右曰九月猶衫十月而袍不為順時朕欲改月謂何¶
左右稱善李程獨曰𤣥宗著月令十月始裘不可改帝¶
矍然止(唐/史)李適云凡天子饗㑹逰豫唯宰相及學士得¶
從秋登慈恩浮圖獻菊花酒稱夀(唐/史)¶
傳記駟見而隕霜火見而秋風戒寒(國/語)少昊乗兊執矩¶
<pb:KR3k0025_WYG_002-48b>¶
司夀(天文/志)日行白道曰西陸謂之秋(律歴/志)秋者西方金¶
行之氣(西羌/傳)周秦秋日遣輶軒採異俗方言藏之秘府¶
(本/紀)平固縣覆笥山上有湖中有石鴈每至秋飛鳴如候¶
時(南康/記)仲秋甲戍天子東逰次雀梁蠧書羽陵(穆天/子傳)賈¶
佩蘭宫中八月四日出雕房北户竹林下圍棊勝者終¶
年有福(西京/雜記)漢武嘗以秋日泛靈鶂舟於淋池以香金¶
為鈎縮紐絲為綸丹鯉為餌釣得白蛟付大官為鮓肉¶
紫骨青香美無倫(拾遺/記)唐宫人麗娟善歌嘗唱迴風曲¶
<pb:KR3k0025_WYG_002-49a>¶
庭葉翻落如秋(洞𡨕/記)張季鷹在洛見秋風起因思蓴菜¶
羮鱸魚鱠曰人生貴適志耳(本/傳)明皇製秋風髙曲每奏¶
之則清風徐來樹葉交墜(史/)唐宫中每至秋時妃妾以¶
金籠閉蟋蟀置枕函畔夜聴其聲庶民之家皆效之也¶
(史/)秋曰三秋九秋首秋上秋肇秋蘭秋暮秋末秋秒秋¶
景曰朗景澄景清景時曰凄辰霜辰節曰素節商節(梁/元)¶
(纂/妥)蒲栁之質望秋先零(顧顗/之𫝊)壮士悲秋感隂氣也(韓詩/外傳)¶
𢎞農鄧紹八月朝入華山見一童子以五色綵囊盛取¶
<pb:KR3k0025_WYG_002-49b>¶
栢葉下露云赤松先生取以明目今八月朝作眼明囊¶
象此也(續齊/諧記)¶
集雲髙氣静露凝衣野草變色莖葉稀鳴蜩抱木鴈南¶
飛(曹植/集)曉煙茅舍月初日棗林霜(歐陽/公)觀四時之代序¶
對三秋之爽節雲既浄而天髙潦将收而水潔凝珠露¶
之凄冷鏡青山之滉澈鷰運幕而巢空鴈篤羣而行絶¶
(虞世/南賦)爽氣澄蘭沼秋風動桂林露凝千片玉菊散一叢¶
金日岫髙低影雲空㸃綴隂蓬瀛不可望泉石且娛心¶
<pb:KR3k0025_WYG_002-50a>¶
　菊散金風起荷疎玉露圓将秋數行鴈離夏幾林蟬¶
雲凝愁半嶺露碎纈髙天還似成都望直見蛾眉前¶
秋光凝翠嶺凉吹肅離宫荷疎圓蓋缺樹冷半帷空側¶
陣移鴻影圓花釘菊叢攄懐俗塵外髙眺白雲中　煙¶
生遥岸隠月落半崖隂連山驚鳥亂隔岫斷猿吟　山¶
亭秋已滿巖牖凉風度疎蘭尚染煙殘菊猶承露古石¶
衣新苔新巢封古樹歴覽情無極只尺輪光暮(並唐/太宗)肅¶
肅簟上寒凄凄帳裏清物色延暮思霜露遍朝榮(宋鮑/昭)¶
<pb:KR3k0025_WYG_002-50b>¶
露濃山氣冷風急蟬聲哀鳥撃初移樹魚寒欲隠苔斷¶
霧時通日殘雲尚作雷(隋煬/帝)濕庭凝墜露摶風卷落槐¶
日氣斜還冷雲峰晩更霾(隋庾/信)玉樹凉風舉金塘細草¶
萎葉落商飈觀鴻歸明月池迎寒桂酒熟含霧菊花垂¶
(袁朗/應詔)凄風移漢筑流水入虞琴雲飛送斷鴈月上浄疎¶
林(上官/儀)林樹千霜積山宫四序寒蟬急知秋早鶯疎覺¶
夏闌怡神紫氣外凝睇白雲端(同/上)¶
本朝清溪流過碧山頭空水澄鮮一色秋隔斷紅塵三¶
<pb:KR3k0025_WYG_002-51a>¶
十里白雲紅葉兩悠悠(程伯簿/秋詩)輕風捲纎雲碧漢磨青¶
銅坐久襟袖凉皎月升天東(雷希顔/秋夜)至若金氣方勁清¶
風戒寒嚴霜舉侯文之職飛蟬集朱异之冠露始滋於¶
園菊風已敗於叢蘭(吳淑/秋賦)¶
　　　冬¶
經勞乎坎坎者水也正北方之卦也萬物之所歸也(易/)¶
申命和叔宅朔方曰幽都平在朔易日短星昴以正仲¶
冬(書/)冬日烈烈飄風發發(詩/)孟冬之月日在尾律中應¶
<pb:KR3k0025_WYG_002-51b>¶
鍾仲冬之月日在斗律中黄鍾季冬之月日在婺律中¶
大呂其日壬癸其帝顓頊其神𤣥𡨕其蟲介其音羽其¶
數六其味鹹其臭朽其祀行祭先腎天子迎冬於北郊¶
固封疆備邊境完要塞謹闗梁塞徯徑(禮/)辛亥朔日南¶
至公視朔遂登觀臺以望(春/秋)¶
子隂常居大冬(董/子)斗柄北指而天下皆冬(鶡冠/子)燭龍在¶
鴈門北藏于委羽之山不見日其神人面龍身而無足¶
(淮南/子)以冬至之日始數四十九冬盡春始教民鑚燧墐¶
<pb:KR3k0025_WYG_002-52a>¶
竈所以夀人也(管/子)景公時雨雪三日公衣狐白之裘謂¶
晏子曰天下不寒何也晏子曰賢君飽知人饑温知人¶
寒公曰善遂出衣發粟以與饑貧者(晏/子)君子齋戒處心¶
掩身身欲寧去聲色禁嗜欲安形性静以待隂陽之定¶
(荘/子)楚荘王對雪披裘當户曰我猶寒彼百姓賓客甚矣¶
乃使巡國中求無居宿絶糧者賑之國人大悦(尸/子)¶
史漢髙祖既定天下叔孫通定朝儀于是羣臣朝十月¶
于長樂宫中尊卑次序諸侯王以下莫不震恐帝曰吾¶
<pb:KR3k0025_WYG_002-52b>¶
今知皇帝之貴也(漢/史)鍾離意辟為大司徒掾詔部送徒¶
詣河内時冬寒徒病不能行路過𢎞農輒移屬縣使作¶
徒衣縣不得已與之上書言状意亦具以聞光武得奏¶
以見霸曰君所使掾何乃仁於用心誠良吏也　黄香¶
身執勤苦冬無袴而事親極滋味　後漢虞詡祖父經¶
為郡縣獄吏案法平正寛恕冬月上囚狀嘗流涕隨之¶
每稱曰東海于公髙為里門而其子定國卒至丞相吾¶
决囚六十年矣雖不及于公其庶幾乎子孫何憂不為¶
<pb:KR3k0025_WYG_002-53a>¶
九卿耶故字詡曰升卿詡仕至尚書令(漢/史)¶
傳記冬中也物方藏于中也陽盛則吁舒萬物而養之¶
外隂盛則呼吸萬物而藏之内故曰呼吸者隂陽之交¶
接萬物之始終(尚書/大傳)東方朔年十三學讀書三冬文史¶
足用(本/傳)寳雲溪有僧舍盛冬若客至不燃薪火燒香一¶
炷滿室如春人歸更收餘燼(異景/志)京師十月朔沃酒炙¶
臠肉于爐中圍坐飲啗謂之煖爐(嵗時/記)漢代十月十五¶
日以豚酒入靈女之廟撃筑奏上弦曲連臂踏地歌赤¶
<pb:KR3k0025_WYG_002-53b>¶
鳳來巫俗也(捜神/記)董遇好學人從學者遇云當先讀書¶
百遍而義自見學者云苦難無日遇曰當以三餘冬者¶
嵗之餘雨者晴之餘夜者日之餘　劉殷曾祖母王氏¶
盛冬思堇殷時九嵗乃往澤中慟哭忽若有人云止聲¶
殷即收淚視地有堇因得斛餘歸　何鳳為建安太守¶
物不敢忤伏臘每放囚還家依期而返(本/傳)唐髙祖冬幸¶
新豐歴白鹿觀上驪山賜浴湯池給香粉澤帝賦詩學¶
士皆屬和(李適/傳)邴原就師學三冬講孝經論語(魏/志)齊孝¶
<pb:KR3k0025_WYG_002-54a>¶
子王虛之庭中楊梅樹隆冬三實又每夜所居白光如¶
燭墓左樹奈一冬三實時人咸以為孝感所致(本/傳)¶
集嘉南洲之炎徳兮麗桂樹之冬榮乗鄂渚而反顧兮¶
欵秋冬之緒風(楚/詞)冽冽冬日肅肅祁寒潜鱗在川歸鴈¶
在軒(王中/初)四氣迴周節慶代停萬國同休庶尹羣和奉¶
爵升朝我有嘉禮式宴百寮(晉張/華)綿邈冬霄永凜厲寒¶
氣升離葉向晨落長風振條興夜静輕響起天清月暉¶
澄寒氷盈渠結素霜竟欄凝(晉曹/毗)冬深栁條落雪後桂¶
<pb:KR3k0025_WYG_002-54b>¶
枝殘星明霧色盡天白鴈行單雲飛乍想閣氷結逺疑¶
紈晩橘隠重屏枯藤帶迥竿岳隂連氷氣山峯添月寒¶
(梁簡/文帝)洞庭門未掩金壺漏已催曛煙生澗曲暗色起林¶
隈雪花無有蔕氷鏡不安臺(同/上)月影含氷凍風聲凄夜¶
寒江海波濤壮崤嶂坂險難(同/上)景移風度改日至晷迴¶
換眇眇負霜鶴皎皎帶雲雁長河結琅玕層氷如玉岸¶
(鮑/昭)早景煙霜面初寒鳥雀愁詩成遣誰和還是寄蘇州¶
(白樂/天)¶
<pb:KR3k0025_WYG_002-55a>¶
　　節序部¶
　　　元旦¶
經元者善之長也先王體元以居正(易/)旭日始旦(詩/)天¶
子乃以元日祈穀于上帝命樂正習舞(禮/)履端于始舉¶
正于中(春秋/傳)¶
子邯鄲民正月旦獻鳩于趙簡子簡子賞之客問故簡¶
子曰正旦放生示有恩也客曰民知君欲放之故競捕¶
之傷者衆矣君欲生之不若禁民勿捕捕而放之恩過¶
<pb:KR3k0025_WYG_002-55b>¶
不相補(列/子)春月飲酒茹葱以通五臟(荘/子)¶
史元日立仗百官皆備宰相方至列燭五六百炬謂之¶
火城宰相至衆皆避之(國/史)吳隠之為牧守冬月無被乃¶
披絮(國/史)魏武帝用漢儀元日百官上夀設白獸尊於殿¶
庭能獻直言者則發此尊飲酒案禮白獸尊乃北齊之¶
遺失也上施白獸蓋後代所為示忌憚也(典/畧)¶
傳記王羲之月儀書曰日往月來元正首祚太簇告辰¶
㣲陽始布罄無不宜和神養素　正月一日天中節㑹¶
<pb:KR3k0025_WYG_002-56a>¶
之辰獻夀之日(並出/道書)昔有人居草庵之中每嵗除夕遺¶
里閭藥一貼令囊浸井中至元日取水置于酒樽名曰¶
屠蘇酒合家飲之不瘟疫(嵗華/紀)履端元日正始之初士¶
于是日設禮樂榮耳目之觀(臧/榮)漢髙長樂宫成制羣臣¶
朝賀儀武帝改夏正元日慶賀始此(通/典)玉燭寳典曰正¶
月為端月　尚書大傳云夏以平明為朔殷以雞鳴為¶
朔周以夜半為朔　白虎通曰正朔有三何本天有三¶
統謂之三㣲月也三㣲者何謂也陽氣始施黄泉萬物¶
<pb:KR3k0025_WYG_002-56b>¶
始動㣲而未著¶
集初嵗元祚吉日惟良乃為嘉㑹宴此髙堂衣裳鮮潔¶
黼黻𤣥黄珍膳雜遝充溢圓方俯視文軒仰瞻華梁願¶
保兹善千載為常歡笑盡娛樂哉未央皇室榮貴夀考¶
無疆(曹/植)朱庭容衛肅青天春氣明朝光動劒彩長階分¶
珮聲(隋煬/帝)和風起天露嚴氣銷氷井索索枝木柔厭厭¶
漏猶永(陳叔/連)履端初啓節長苑命髙筵肆夏喧金奏重¶
潤響朱絃春光催栁色日彩照槐煙㣲臣同濫吹謬得¶
<pb:KR3k0025_WYG_002-57a>¶
仰鈞天(虞世/南)旋穹周迴三朔肇建青陽散輝澄景載渙¶
淑哉虛花爰採爰獻聖容映之永夀於萬(劉臻妻/獻椒花)正朝¶
辟惡酒新年長命盃栢葉隨銘至椒花逐頌來(庾/信)聊開¶
栢葉酒試奠五辛盤金薄圖神燕朱泥却鬼丸(庾肩/吾)年¶
光悲擲舊景色喜呈新(庾/亮)欲曙九衢人更多千條香燭¶
照星河今朝始見金吾貴車馬縱横避玉珂(釋靈/徹)天仗¶
宵嚴建羽旄春雲送色曉雞號金鑪香動螭頭暗玉佩¶
聲來雉尾髙戎服上趍承北極儒冠列侍映東曹太平¶
<pb:KR3k0025_WYG_002-57b>¶
時節身難遇郎署何須歎二毛(韓/愈)鳴佩隨鵷鷺登階見¶
冕旒無能裨聖代何事别滄州間夜貧還醉浮名老漸¶
羞鳯城春欲晚郎吏一同遊(盧/綸)葦桃猶在户椒栢已稱¶
觴嵗每風先應朝回日漸長　星河猶在整朝衣逺望¶
天門再拜歸(杜牧/之)¶
本朝堆盤紅縷細茵蔯巧與椒花兩鬬新竹馬異時寧¶
信老土牛明日莫辭春(東/坡)爆竹聲中一嵗除春風送煖¶
入屠蘇千門萬户曈曈日總把新桃換舊符(王介/甫)¶
<pb:KR3k0025_WYG_002-58a>¶
　　　立春¶
經先立春三日太史謁之天子曰某日立春盛徳在木¶
天子乃親帥三公九卿諸侯大夫以迎春於東郊(月/令)¶
史取宜陽金門竹為管河内葭草為灰以候陽氣玉泉¶
記以葭莩灰實律之端氣至則灰飛(續/漢)唐景龍四年正¶
月八日立春上令侍臣迎春内出綵花樹人賜一枝令¶
學士賦詩(景龍/記)唐制立春賜三省官綵勝各有差(文昌/雜録)¶
傳記立春之日士夫之家剪綵為小幡謂之春幡或懸¶
<pb:KR3k0025_WYG_002-58b>¶
于家人之頭或綴於花枝之下又剪為春蝶春錢春勝¶
以為戲　立春前五日並造土牛耕夫犂具於大門之¶
外是日黎明有司為壇以祭先農官吏各具綵仗環撃¶
牛者三所以示勸耕之意(慶華/録)立春前一日開封府進¶
春牛入禁中鞭春開封祥符兩縣置春牛於府前至日¶
絶早府僚打春府前百姓皆賣小春牛(同/上)¶
集春日春盤細生菜忽憶兩京梅發時盤出髙門行白¶
玉菜傳纎手送青絲(杜/)北陸凝隂盡千門淑氣新年年¶
<pb:KR3k0025_WYG_002-59a>¶
金殿裏寳字貼宜春(嵗時/記)春衣不用蕙蘭薰領縁無煩¶
刺綉紋曽在蠶宮親織就方知縷縷盡辛勤(春/詞)聖主終¶
朝親萬幾燕居専事養希夷千門永晝春岑寂不用車¶
前挿竹枝(温公/録)朝來煮菜往鞭牛已覺江邊雪意休習¶
習東風收雨脚暄暄曉日綻雲頭尊前未放梅花老鬢¶
上先㸔栁帶柔及取春花時一醉莫教沈瘦更清秋(侯/彭)¶
(老/)煙添栁色㸔猶淺鳥踏梅花落已頻(李相/公)¶
本朝太平興國二年冬縣司以春牛呈知府就大門外¶
<pb:KR3k0025_WYG_002-59b>¶
安排薦以香燈酒果其芒兒塐之頗精同判王洗馬晦¶
伯慮有損闕移寘㕔上知府程給事之謂同判曰某雖¶
不才忝為刺史且芒兒者耕墾之人不應上㕔将來恐¶
村夫輩或有不揆耳至甲午果有順賊之變(成都/記)仙家¶
日月本長閑送臘迎春亦偶然翠管銀鈎傳故事金花¶
綵勝作新年(東/坡)¶
　　　元宵¶
史隋栁彧見都邑百姓每至正月十五日作角觝戲上¶
<pb:KR3k0025_WYG_002-60a>¶
奏曰京邑爰及外州每以正月望夜充階塞陌鳴鼓聒¶
天燎炬照地人帶獸面男為女服竭資破産競此一時¶
請並禁斷上可其奏(北/史)唐朝正月十五夜許三夜夜行¶
其寺觀街巷燈明若晝山棚髙百餘尺神龍以後復加¶
嚴飭士女無不夜逰車馬塞路有足不躡地浮行數十¶
步者(雍洛靈/異小録)隋文帝時元胄為右衛大将軍嘗正月十¶
五日帝與近臣登髙時元胄下直馳詔召之及見謂曰¶
公與外人登髙未若就朕也(隋/書)唐睿宗先天二年正月¶
<pb:KR3k0025_WYG_002-60b>¶
十五十六夜於京安福門外作燈輪髙二十丈衣以錦¶
綺飾以金銀燃五萬盞燈豎之如花樹宫女千數衣羅¶
綺曳錦繡耀珠翠施香粉妙簡長安萬年少女婦千餘¶
人衣服花釵婢子亦稱是於燈輪下踏歌三日歡樂之¶
極未始有之(唐/書)開元十八年正月朢日帝謂葉天師曰¶
四方之盛此夕何處極麗對曰天下無踰於廣陵帝曰¶
何術以觀之師曰可俄而虹橋起於殿前師奏橋成但¶
無回顧於是帝步而上太真及髙力士黄幡綽樂官數¶
<pb:KR3k0025_WYG_002-61a>¶
人從行俄頃已到廣陵寺觀陳設之盛燈火之光照灼¶
其殿士女華麗皆仰望曰仙人現於五色雲中帝大悦¶
師曰請勅伶官奏霓裳羽衣一曲後數日廣陵果奏(幽/怪)¶
(録/)開元初正月朢夜𤣥宗移仗上陽宫以觀燈焉結搆¶
綵樓三十餘間金翠珠玉間厠其内樓髙百五十尺㣲¶
風所觸鏘然成韻以燈為龍螭豹騰擲之状葉法善曰¶
影燈之盛固無比矣然西凉府今夕之燈亦亞於此𤣥¶
宗欲一往曰此易耳令𤣥宗閉目已在霄漢俄而及地¶
<pb:KR3k0025_WYG_002-61b>¶
既覩影燈連亘數十里𤣥宗乃回𤣥宗於凉州以鏤鐵¶
如意貰酒翌日命中使驗之非謬(廣/記)明皇幸上陽宫夜¶
新畨一曲明夕正月十五日潜逰忽聞酒樓上有笛奏¶
前夕所畨曲密捕笛者詰之自云其夕於天津橋上翫¶
月聞宫中奏曲愛其聲遂以𤓰畫譜記之即長安少年¶
李謩也(連昌/詞)¶
傳記今州里風俗朢日祭門先以楊栁枝挿門隨楊栁¶
枝所指仍以酒脯飲食及豆粥揷著而祭之(嵗時/記)正月¶
<pb:KR3k0025_WYG_002-62a>¶
十五作膏粥以祠門户(玉燭/寳典)漢家祀太一以昏時祠到¶
明(史/記)¶
集火樹銀花合星橋鐵鏁開暗塵隨馬去明月逐人來¶
㳺騎皆穠李行歌盡落梅金吾不禁夜玉漏莫相催(蘓/味)¶
(道/)玉漏銀壺且莫催鐵闗金鏁徹明開誰家見月能閒¶
坐何處聞燈不㸔來(崔/顥)神燈佛火百輪張刻像圖形七¶
寳装影裏如聞金口訣空中似散玉毫光(同/上)金勒銀鞍¶
控紫騮玉輪朱幰駕青牛驂驔始散城東曲倐忽還逢¶
<pb:KR3k0025_WYG_002-62b>¶
南陌頭(同/上)星回河漢月將㣲露洒煙飄燈漸稀猶惜路¶
傍歌舞處踟蹰相顧不能歸(同/上)月色燈光滿帝都香車¶
寳輦隘通衢身閒不覩中興盛羞逐鄉人賽紫姑(李義/山)¶
本朝雪消華月滿仙臺萬燭當樓寳扇開雙鳳雲中扶¶
輦下六鼇海上駕山來鎬京春酒霑周宴汾水秋風陋¶
漢才一曲升平人盡樂君王又進紫霞盃　髙列千峯¶
寳炬森端門方喜翠華臨宸逰不為三元夜樂事還同¶
萬衆心天上清光留此夕人間和氣閣春隂要知盡慶¶
<pb:KR3k0025_WYG_002-63a>¶
華封祝四十餘年惠愛深(蔡君/謨)薄雪初銷野未耕賣薪¶
買酒㸔升平吾君勤儉倡優拙自是豐年歌笑聲(東/坡)天¶
醉笙歌外風香羅綺餘(曼/卿)雲歸萬年樹月滿九重城(楊/徽)¶
(之/)¶
　　　中和節¶
史唐徳宗欲以二月名節李泌請以二月朔為中和節¶
遂詔備三令節時數(唐/書)¶
傳記民間以青囊成百穀瓜果種相遺號為獻生子里¶
<pb:KR3k0025_WYG_002-63b>¶
閭釀酒謂宜春酒(鄴侯/家傳)¶
集殿前來日中和節連夜瓊林散舞衣傳服所司分蠟¶
燭監開金鎖放人歸(王/建)¶
　　　社日¶
史里中社陳平為宰分肉甚均父老曰善陳孺子之為¶
宰乎曰嗟乎使平得宰天下亦如是肉矣(本/傳)¶
傳記天子大社以五色土為壇封諸侯者取方面土苴¶
以白茅授之各以其方色以立社於其國故謂之授茅¶
<pb:KR3k0025_WYG_002-64a>¶
土(漢舊/儀)¶
集社實隂祇稷惟穀先伯德方将時號共工厥有才子¶
實曰勾龍陶唐救災决河疏江棄亦播殖作乂萬邦克¶
配二祀以報勲庸(向承天/社頌)鵞湖山下稻梁肥㹠穽雞棲¶
對掩扉桑柘影斜春社散家家扶得醉人歸(張蠙/村居)田家¶
遭社日邀我嘗春酒(杜/甫)幾㸃社翁雨一畨花信風(陸龜/䝉)¶
社雨報年豐(杜/)初語燕雛知社日習飛鷹隼識秋風(杜/)¶
　　　寒食¶
<pb:KR3k0025_WYG_002-64b>¶
傳記冬至後一百五日有疾風甚雨謂之寒食介子推¶
三月五日為火所焚國人哀之每嵗春暮為不舉火謂¶
之禁煙犯之則雨雹傷田(嵗時/記)周舉遷并州刺史初太¶
原一郡舊俗以介子推焚骸有龍忌之禁至其月咸言¶
神靈不樂舉火一月寒食莫敢煙爨嵗多死者舉到州¶
作弔書置子推之廟言盛寒去火殘損民命非賢者意¶
今則三日而已宣示愚民使還温食風俗頓革(陸翽鄴/中記)¶
集初過寒食一百六店舍無煙宫樹緑念奴覔得又連¶
<pb:KR3k0025_WYG_002-65a>¶
催特勅宫中許燃燭(元㣲/之)春城無處不飛花寒食東風¶
御栁斜日暮漢宫傳蠟燭青煙散入五侯家(韓/翃)鶯嬌燕¶
黠弄風煙士女兒童滿野田草色淺深圍幄幕花枝上¶
下逐鞦韆(張禹/錫詩)雲濃雲淡半隂春禁火天時欲洒塵花¶
艷有枝還怕雨栁煙無賴尚熏人畫毬輕蹴壺中地綵¶
索髙飛掌上身一路緑莎東郭外也寛情抱也傷神(裴/説)¶
馬上逢寒食途中屬暮春可憐江浦望不見洛橋人(宋/之)¶
(問/)¶
<pb:KR3k0025_WYG_002-65b>¶
　　　清明¶
傳記唐朝清明取榆栁之火以賜近臣順陽氣也(嵗時/記)¶
明皇樂民間清明節鬬雞戲及即位治雞坊索長安雄¶
雞金尾鐵距髙冠昻尾千數養於雞坊選六軍小兒五¶
百使教飼之時賈昌為五百小兒長太子甚愛幸之金¶
帛之賜日至其家又云明皇以乙酉生而喜鬬雞是兆¶
亂之象也(東/坡)京師清明之日四野如市芳樹之下園圃¶
之内羅列杯盤互相酬勸都城之歌兒舞女遍亭臺抵¶
<pb:KR3k0025_WYG_002-66a>¶
暮而歸(東京夢/華録)¶
集早是傷春暮雨天可堪芳草更芊芊内官初賜清明¶
火上相閒分白打錢紫陌亂嘶紅叱撥緑楊髙影畫鞦¶
韆逰人記得承平事暗喜風光似昔年(韋/荘)村落清明近¶
鞦韆稚女誇春隂妨栁絮月黒見梨花白鳥窺魚網青¶
帘認酒家幽棲雖自適交友在京華(鄭谷/詩)清明千萬家¶
處處是年華榆栁芳辰火梧桐今日花祭祠結雲騎逰¶
陌擁春車惆悵田郎去原迴煙樹斜(楊巨/源)¶
<pb:KR3k0025_WYG_002-66b>¶
　　　上已¶
傳記按周禮女巫掌嵗時以祓除疾病禊者潔也故於¶
水上盥潔之也已者祉也邪疾已去祈介祉也(應/劭)上已¶
於流水上洗濯祓除去宿垢謂之祓禊　鄭國之俗上¶
已於溱洧之上招魂續魄秉蘭草祓除不祥華林園中¶
千金堤上作兩銅龍相向吐水以注天泉池通御溝中¶
池陽上巳日婦女以薺花㸃油祝而洒之水中若成龍¶
鳳花卉之状則吉謂之油花卜(圖/經)¶
<pb:KR3k0025_WYG_002-67a>¶
集東出千金堰西臨鴈鶩陂㳺絲映空轉髙楊拂地垂¶
緑幘文照耀紫燕光陸離清晨餞伊水薄暮宿蘭池(沈/約)¶
卜洛成周地浮盃上已筵鬬雞寒食下走馬射堂前(孟/浩)¶
(然/)翠浪有聲黄繖動春風無力綵旌垂(王直/力)三月三日¶
天氣新長安水邊多麗人(杜/詩)桃花生玉澗栁葉暗金溝¶
(庾肩/吾)帷宫對廣掖層殿邇髙岑風旗争曳影卓午共生¶
隂樹花初墮蔕池荷欲吐心(文/帝)野花飄御座河栁拂天¶
杯日晩迎祥處笙鏞下帝臺(同/上)是日也天朗氣清惠風¶
<pb:KR3k0025_WYG_002-67b>¶
和暢仰觀宇宙之大俯察品類之盛所以逰目騁懐足¶
以極視聴之娛信可樂也(王羲/之)¶
　　　立夏¶
經是月也以立夏先立夏三日太史謁之天子曰某日¶
立夏盛徳在火天子乃齋立夏之日天子親帥三公九¶
卿大夫以迎夏南郊(禮/記)¶
集長風始飄閣疊雲纔吐嶺(韋應/物)麥天晨氣潤槐夏午¶
隂清(古/詩)¶
<pb:KR3k0025_WYG_002-68a>¶
　　　端午¶
𫝊記五月五日午時為天中節(提要/録)五月五日為地臘¶
五帝校定生人罪福外滋萬類内延年夀此日可謝罪¶
求福移易官爵祭祀先祖(道/書)朱明啟節(栁宗元謝/端午衣物)五月¶
五日以蘭湯沐浴(大戴/禮)洛陽端午作术羮艾酒(金門嵗/節記)¶
端午刻菖蒲為人或葫蘆形帶之辟邪端午以菰葉裹¶
粘米謂之角黍蓋取隂陽包裹之義或云亦為屈原恐¶
蛟龍奪之以五采線纒飯投水中遂襲云是日命舟楫¶
<pb:KR3k0025_WYG_002-68b>¶
拯之至今為競渡之戲又越地𫝊云起於勾踐(嵗時/記)桃¶
印本漢制以止惡氣今世端午以采繒篆符相問遺亦¶
以置屏帳門户(續漢書/劉昭)五月五日集繋五綵繒謂之辟¶
兵(裴𤣥/新語)五月五日以采絲繋臂謂之續命縷俗説能益¶
人夀算一名辟兵繒一名條脱五月蓋屋令人頭秃(風/俗)¶
(通/)唐嵗時節物五月五日有百索粽子(文昌/雜録)端午賜百¶
索為夀索(李華翰/林志)朱索懸門止惡氣(禮儀/志)漢令郡國捕¶
梟五月五日為羮賜百官以惡鳥故食之也又云止妬¶
<pb:KR3k0025_WYG_002-69a>¶
(郊祀/志)五月五日取蟾蜍可已惡疽瘡抱朴子云蟾蜍千¶
年生角項下丹書八字五月五日午時取隂乾百日以¶
其足畫地即為流水(崔寔/月令)鸜鵒人多養之五月五日去¶
其舌尖則能語(零陵/記)天寳二年諸陵常以五月五日薦¶
衣扇(禮儀/志)晉謝靈運鬚美臨刑施為南海祗洹寺維摩¶
像鬚中宗朝安樂公主五日鬬百草欲廣異物令馳驛¶
取之又恐為他得因翦棄其餘(青箱/雜記)胡廣本姓黄以五¶
月五日生父母惡之藏之葫蘆棄之河流人收養之長¶
<pb:KR3k0025_WYG_002-69b>¶
有盛名父母欲取之廣以為背所生則害義背所養則¶
忘恩兩無所歸託葫蘆而生因姓胡名廣後登三司(小/説)¶
孝女曹娥㑹稽上虞人父旴能絃歌為巫祝漢安二年¶
五月五日於縣江沂濤迎神溺死不得屍娥年十四乃¶
沿江號哭晝夜不絶聲旬有七日遂投江而死三日後¶
與父屍俱出(列女/傳)俗忌五月産子田文五月五日生父¶
令勿舉母私舉文長啟父曰不舉五日子何父曰及户¶
損父文曰受命於天豈户邪若爾何不髙之夫誰能及¶
<pb:KR3k0025_WYG_002-70a>¶
父心知其賢後封孟嘗君(異/苑)王鳳以五月五日生(又西/京雜)¶
(記/)宫中端午造粉團角黍貯盤中以小角弓射之中者¶
得食都市盛行此戲(開元/遺事)太宗五日謂長孫無忌楊師¶
道曰五日舊俗必用服翫相賀朕今各賀君飛白扇二¶
枚庶動清風以揚美徳(唐書/要録)天寳中揚州進水心鏡背¶
有盤龍先有老人自稱為龍䕶之鑄鏡所三日開户已¶
失所在鏡匠吕輝移爐以五月五日於揚子江心鑄之¶
背龍頗異後大旱祀之乃大雨(異聞/集)重五日午時有雨¶
<pb:KR3k0025_WYG_002-70b>¶
則急聴一竿竹節中必有神水瀝取獺肝為丸治心腹¶
積聚(嵗時/記)端午以艾為虎形至有如黒豆大者或剪綵¶
為小虎粘艾葉戴之(嵗時/記)¶
集宫衣亦有名端午被恩榮細葛含風軟香羅疊雪輕¶
意内稱長短終身荷聖情(杜/甫)佳辰共喜沐蘭湯毒令何¶
須採艾禳但得臯陶調鼎鼐自然灾沴變休祥(歐/陽)折花¶
競鮮彩拭露染芳津含嬌起斜盼歛笑動㣲嚬獻璫依¶
洛浦懐珮似江濱須待恩光接中夜奉衣巾(梁王/筠)麥涼¶
<pb:KR3k0025_WYG_002-71a>¶
殊未畢蜩鳴早欲聞喧林尚黄鳥浮天已白雲辟兵書¶
鬼字神印題靈文因想蒼梧郡兹日祀陳君(北齊/魏收)¶
　　　伏日¶
傳記四時代謝皆以相生立春木代水水生木立夏火¶
代木木生火立冬水代金金生水至於立秋以金代火¶
金畏火故至庚日必伏庚者金也秦徳公始為伏祠伏¶
日進湯餅名為辟惡(歴忌/釋)夏侯湛大暑賦曰三伏相仍¶
徂暑彤彤上無纎雲下無㣲風扶桑赩以増燌大火曄¶
<pb:KR3k0025_WYG_002-71b>¶
其南升(同/上)三伏焦暑元陽重授輕飇不扇纎雲不覆(王/彪)¶
伏日詔賜從官肉太官日晏不來東方朔獨拔劒割肉¶
謂同官曰伏者當蚤歸請受賜即懐肉去太官奏之朔¶
入上問之朔免冠謝曰朔來受賜不待詔何無禮也拔¶
劒割肉一何壮也割之不多又何亷也歸遺細君又何¶
仁也上笑曰使先生自責乃反自譽復賜酒一石肉百¶
斤(本/傳)楊氏子弟每至伏中取大氷使匠琢成山周圍於¶
宴席間座右雖酒酣而各有寒色亦有挾纊者其驕貴¶
<pb:KR3k0025_WYG_002-72a>¶
如此又以氷鏤鳳獸之状以送王公家氷以藥固之可¶
數日不消潰(天寳/遺事)¶
集南陸迎脩景朱明送末垂初伏啟新節隆暑方赫曦¶
朝想慶雲興夕遲白日移揮汗辭中宇登城臨清池涼¶
風自逺集輕衫隨風吹露圃曜華果通衢列髙椅(潘/岳)¶
　　　立秋¶
經七月流火九月授衣(詩/)先立秋三日太史謁之天子¶
曰某日立秋盛徳在金天子親帥三公九卿諸侯大夫¶
<pb:KR3k0025_WYG_002-72b>¶
以迎秋于西郊(禮/記)¶
子西方之極三色之山石成金室飲氣之民不死之野¶
少皥蓐收之所司者萬二千里　秋為矩矩者所以矩¶
萬物也義者成成者方故為矩也　孟秋始朔仲秋始¶
内　一葉落天下知秋(俱淮/南子)壮士悲秋感隂氣也(韓/子)¶
史夏盡炎氣㣲火息凉風至(宋/史)立秋之日夜漏未盡五¶
刻迎氣于西郊(漢/史)漢家授御史多于立秋蓋以風霜始¶
嚴鷹隼初撃也(同/上)立秋日祭獸王者以此日獵獸祭宗¶
<pb:KR3k0025_WYG_002-73a>¶
廟冀州北八月朔作飲食為媵其俗曰媵獸(同/上)¶
𫝊記秋為隂中萬物以成(律歴/志)立秋之日涼風至後五¶
日白露降後五日寒蜩鳴凉風不至國無嚴政白露不¶
降民多欬病寒蜩不鳴人臣力争(周書/時訓)立秋祀黄帝樂¶
奏黄鍾歌西顥舞雲翹(禮儀/志)京師立秋男女皆翦楸葉¶
戴之賣者盈市(夢華/記)¶
集秋風兮蕭蕭舒芳兮振條嫋嫋兮秋風洞庭兮木葉¶
下皇天平分四時兮切獨悲此凜秋白露既下降百草¶
<pb:KR3k0025_WYG_002-73b>¶
兮淹離被此梧楸(楚/詞)泬㵳兮天髙而氣清寂寥兮潦收¶
而水清(宋/玉)始驚三伏盡又遇立秋時露綵朝還冷雲峰¶
晩更竒隴香禾半熟原迥草㣲衰幸好清光裒安仁謾¶
起悲(僧齊/巳)律變新秋至蕭條自此初花酣蓮報謝葉在¶
栁成疎淡日非雲映清風似雨餘卷帷凉暗度迎扇暑¶
先除草盡多翻燕波澄下露魚今朝散騎省作賦興何¶
如(司空/曙)秋色入林紅黯淡日光穿竹翠玲瓏(蘇子/美)扇生¶
猶泛暑片氣忽生秋(王元/之)¶
<pb:KR3k0025_WYG_002-74a>¶
本朝郊園暑退秋光滿㸃滴髙梧似漏長(歐陽/公)風定小¶
軒無落葉秋蟲相對吐青絲(秦少/㳺)溪聲連竹韻野色混¶
秋光(冦/準)白露斯零寒蟬則鳴絡緯悲啼蟋蟀宵征　鷹¶
隼方撃司裘率職見一葉而可知觀萬物之成實(吳淑/賦)¶
　　　七夕¶
經跂彼織女終日七襄雖則七襄不成報章晥彼牽牛¶
不以服箱(詩/)¶
子烏鵲填河而度織女(淮南/子)邀而祀者幸與之巧(栁/子)¶
<pb:KR3k0025_WYG_002-74b>¶
史漢綵女常以七月七日穿針於開襟樓(漢/史)太液池西¶
有漢武帝曝衣樓七月七夕宫女出后衣曝之(漢/史)道武¶
帝七月七夕生於參合殿(後魏/史)織染署七月七日祭杼¶
(唐/史)天寳宫中七夕以錦綵結成樓殿髙百丈可容數十¶
人陳花果酒炙設坐具以祀牛女二星嬪妃各執九孔¶
針五色線向月穿之過者為得巧動清商之曲宴樂達¶
旦士民皆效之(唐/史)齊武帝起層城觀七月七日宫人多¶
登之穿針世謂之穿針樓(齊/史)開元中帝與妃子每至七¶
<pb:KR3k0025_WYG_002-75a>¶
夕夜在華清宫宴時宮女各以蜘蛛内之小金盒中至¶
曉開視蛛絲稀密以為得巧之多少民間效焉七夕婦¶
人結綵樓七孔針陳𤓰果於庭中以乞巧有蟢子網於¶
𤓰上則以為得巧(史/)¶
傳記天河之西有星煌煌與參俱出謂之牽牛天河之¶
東有星㣲㣲在氐之下謂之織女世謂雙星(大斗/記)洛陽¶
人間乞巧造明星酒装同心繒(嵗節/記)七月七日西王母¶
降帝庭東方朔於朱雀忩中窺之母以桃七枚獻帝曰¶
<pb:KR3k0025_WYG_002-75b>¶
此桃一千年生花一千年結實指方朔云此兒三偷桃¶
矣(漢武/内傳)王子喬見桓良曰告我家七月七日待我於緱¶
氏山頭至時乗白鶴在山頂望之不得即舉手謝時人¶
而去(列仙/傳)陶安公者六安鑄冶師有朱雀止冶上曰安¶
公安公冶與天通七月七日迎汝赤龍後龍至安公騎¶
之上昇(列仙/傳)蔡州蔡氏七夕乞巧忽見流星墜筵中明¶
日𤓰上得金梭自是巧思益進(秘閣/記)景帝夢髙祖謂己¶
曰王美人生子可名為彘以乙酉年七月七日旦生武¶
<pb:KR3k0025_WYG_002-76a>¶
帝於猗蘭殿(漢武/帝傳)𤣥宗與貴妃避暑驪山宮夜半妃獨¶
侍上上與誓曰願世世為夫婦如牽牛織女也(開元/遺事)郭¶
子儀至銀州夜見天上軿車綉幄中有美女自空而下¶
子儀拜祝云今七月七日必是織女降臨願賜長夀富¶
貴女笑云大富貴亦夀考後如女言(本/𫝊)¶
集雲漢有靈匹彌年闕相從遐川阻昵愛脩渚曠清容¶
弄杼不成藻聳轡騖前蹤昔離秋已雨今聚夕無風傾¶
河易迴幹欵情難久悰沃若靈駕旋寂寥雲幄空留情¶
<pb:KR3k0025_WYG_002-76b>¶
顧華寝遥心逐奔龍(謝惠/連)白露含明月青雲斷絳河天¶
街七襄轉闕道二神過袨服鏘環佩香筵拂綺羅年年¶
今夜盡機杼别情多(杜審/言)聞道尋源使從天北路回牽¶
牛去幾許宛馬至今來(杜/甫)青鳥西來秋院宇碧雲南度¶
夜樓臺(宋之/問)七月七日長生殿夜半無人私語時(樂/天)此¶
日六軍同駐馬當時七夕笑牽牛(李商/隠)銀燭秋光冷畫¶
屏輕羅小扇撲流螢天階夜色凉如水卧㸔牽牛織女¶
星(杜/牧)¶
<pb:KR3k0025_WYG_002-77a>¶
本朝若乃雲漢靈匹見於七夕阮巷矜綈錦之衣魏宮¶
愴琉璃之筆或張雲錦之帷或履𤣥瓊之舄道武則參¶
合分祥漢帝則猗蘭告吉層城嬉戲開襟宴適西母則¶
青鳥傍侍竇后則神光照室亦有針穿七孔燈燃九㣲¶
命五龍之駕臨百子之池登舜山而騁望侍𤣥圃以裁¶
詩陶安騎龍而遐騖子喬乗鶴而難追(吳淑/秋賦)¶
　　　中元¶
子日月㑹於鶉尾而斗建申之辰招摇指申(淮南/子)¶
<pb:KR3k0025_WYG_002-77b>¶
史代宗信浮屠七月望日宫中造盂蘭盆綴飾鏐琲設¶
髙祖以下七聖位幡節衣服皆具自禁内分詣道佛祠¶
兢吹鼓角奔走相属(唐/史)開寳四年七月中元節京城張¶
燈(同/上)¶
𫝊記七月十五日中元之日地官校勾搜選人間分别¶
善惡諸大聖衆普詣宫中簡定傳録作𤣥都大醮珍竒¶
異物幢幡寳蓋精膳飲食獻諸聖衆道士於其日夜講¶
誦是經(出道/經)目連以鉢盛飯往餉其母食未入口化成¶
<pb:KR3k0025_WYG_002-78a>¶
火炭遂大呌白佛佛言汝母罪重非汝一人所禁何當¶
須十方衆僧威神之力以七月十五日供養十方大徳¶
佛母乃得脱(孟蘭/經傳)¶
集燈前飛入玉階蟲未卧先聞半夜鐘看即中元齋日¶
到白盤金線綉真容(王建/宫詞)¶
本朝壬戌之秋七月既望蘇子與客泛舟遊於赤壁之¶
下清風徐來水波不興誦明月之詩歌窈窕之章(東/坡)野¶
迥雲歸盡山髙日上遲暗螢依露草驚鵲遶風枝素影¶
<pb:KR3k0025_WYG_002-78b>¶
隨波逺新凉與酒宜(郝子/玉)¶
　　　中秋¶
經天子春朝日秋夕月朝日以朝夕月以夕(禮/)中春晝¶
撃土鼓吹豳雅以逆暑中秋夜迎寒亦如之(周/禮)¶
子天子以八月之望與諸侯並往觀濤於廣陵之曲江¶
(枚/乗)¶
史蘇頲與李乂對掌綸誥八月十五日夜於禁中直宿¶
諸學士翫月備文酒之宴時長天無雲月色如晝蘇曰¶
<pb:KR3k0025_WYG_002-79a>¶
清光可愛何用燈燭(外/史)何中正登第卜人贈之詩云三¶
字來時月正圓一麾從此出秦闗何後以八月十五日¶
授知制誥言事忤㫖出秦州(外/史)明皇與太真法静八月¶
望日逰月宫少頃見龍樓雉堞金闕玉扉冷氣逼人後¶
西川奏其夕有天樂過(史/)¶
傳記中秋月有光則是嵗珠多(傳/)長慶中八月十五日¶
有人翫月見林中光燭天視之見一金背蝦蟇(酉陽/雜俎)武¶
夷山神號武夷君一日語村人曰汝等以八月十五日¶
<pb:KR3k0025_WYG_002-79b>¶
㑹山頂是日畢集聞空中人聲不見其形須臾樂響亦¶
但見樂器(諸仙/傳)趙知㣲有道術中秋積隂不解㣲曰可¶
備酒殽登天柱峯翫月既出門天色開霽及登峯月色¶
如晝比下山凄風苦雨隂晦如故(三水/小牘)唐太和中周生¶
善道術中秋客至周曰我能挈月置懐袖中因取繩梯¶
駕之命閉目良久忽天黒仰視無雲俄呼曰至矣手舉¶
其衣出月寸許一室盡明寒入肌骨(宣室/志𫝊)¶
集待月東臨月正圓廣庭無樹草無烟中秋雲静出滄¶
<pb:KR3k0025_WYG_002-80a>¶
海半夜露寒當碧天輪影漸移金殿外鏡光猶掛玉樓¶
前莫辭達曙殷勤望一墜西岩又隔年(許/渾)桂影中秋特¶
地圓况當餘閏魄澄鮮因懐勝賞初經月免使詩人嘆¶
隔年(趙大/成)滿目飛明鏡歸心折大刀轉蓬行地逺攀桂¶
仰天髙水路凝霜雪林棲見羽毛此時瞻白兔直欲數¶
秋毫(杜子/美)¶
本朝把酒氷壺接勝逰今年喜不負中秋(戴復/古)暮雲收¶
盡溢清寒銀漢無聲轉玉盤此生此夜不常好明月明¶
<pb:KR3k0025_WYG_002-80b>¶
年何處㸔(東/坡)長風迅掃太空雲銀漢無聲斗柄横秋到¶
今朝三五半月于此夜十分明(晁無/咎)玉露金波不可孤¶
相瞻今夕定何如(曽吉/甫)萬頃波光天上下兩山秋色月¶
東南(姜彦/光)一年明月在中秋數日隂雲不奈愁忽喜新¶
晴轉書室極知清夜照歌樓(韓仲/止)¶
　　　重九¶
經九月肅霜(詩/)菊有黄花(禮/記)¶
子摇落肅殺(韓/子)申嚴百刑(栁/子)¶
<pb:KR3k0025_WYG_002-81a>¶
史孟嘉為桓温參軍九月九日從温逰龍山有風吹嘉¶
帽落温令孫盛作文相嘲嘉即答之其辭甚美(晉/史)貞元¶
四年詔以九月九日令百寮追賞為樂(史/)宋武帝在彭¶
城九日登項羽戲馬臺至今相承為故事(史/)寧康三年¶
重九日上講孝經謝安侍坐(史/)¶
𫝊記重九日折茱萸以揷首辟除惡氣(風土/記)重九日佩¶
茱萸令人長夀(西京/雜記)重陽尚食糕以棗為之或加以栗¶
都人相遺(嵗時/雜記)重九日採菊花與茯苓松脂久服令人¶
<pb:KR3k0025_WYG_002-81b>¶
不老(太清草/木方)王勃重九過鍾陵都督大宴滕王閣宿命¶
其壻吳子章作序因出紙筆遍請客至勃不辭少頃成¶
文坐客大駭(本/傳)陶潜九日無酒坐東籬摘菊盈把未幾¶
王𢎞遣白衣送酒便即酣飲(本/傳)袁師徳其父名髙重九¶
日不忍食糕(本/𫝊)潤州鶴林寺有杜鵑花或見女子紅裳¶
艷粧逰花下人謂花神也周寳鎮浙江謂道士殷七七¶
曰鶴林寺花可開到重九乎曰可乃前二日往女子來¶
謂曰今為道者開之至日爛熳(詩/話)明皇重陽日獵沙苑¶
<pb:KR3k0025_WYG_002-82a>¶
射中飛鴈帶箭西南去益州道觀有道士寄寓忽持此¶
箭歸因掛於壁書云十年箭主到此付之後明皇幸蜀¶
至觀乃見箭(廣異/記)¶
集餐秋菊之落英(楚/詞)時維九月序属三秋潦水盡而寒¶
潭清煙光凝而暮山紫(王/勃)九日東籬採菊英白衣遙見¶
眼能明陶令自有盃中物一段風流可得成(韓子/蒼)江涵¶
秋影鴈初飛與客攜壺上翠㣲塵世難逢開口笑菊花¶
須揷滿頭歸(杜/牧)臺上霜威凌草木軍中殺氣傍旌旗為¶
<pb:KR3k0025_WYG_002-82b>¶
報使君多泛菊更将絃管醉東籬(岑/參)羞将短髪還吹帽¶
笑倩旁人為正冠　坐開桑葉酒來把菊花枝天宇清¶
霜浄公堂宿霧披寒花開已盡菊蕋獨盈枝(杜/甫)丹羽下¶
髙閣黄花垂古城(許用/晦)¶
本朝黄花一盃酒白髪幾重陽(冦/準)天邊今日又重陽隴¶
樹紅飛鴈呌霜來日預期扶宿酒未應籬菊減秋香(李/欽)¶
(用/)龍山戲馬賞秋光多少新詩入錦囊(張敏/之)一持旌節¶
出五見菊花開(宇文/虛中)飇館輕霜拂曙袍糗餈花飲鬬分¶
<pb:KR3k0025_WYG_002-83a>¶
曹劉郎不敢題糕字空負詩中一世豪(宋子/京)¶
　　　立冬¶
經冬祁寒小民亦曰怨咨(書/)亦以禦冬　冬之夜(詩/)天¶
氣上騰地氣下降閉塞而成冬(禮/)魯公叔出奔衛三年¶
而復之使以十月入曰良月也就盈數焉(春秋/傳)¶
子冬取槐檀之火(鄒/子)以風鳴冬(韓/子)¶
史顔斐為京兆尹課民常輸租時車牛各致薪兩束為¶
冬寒氷炙筆硯(魏/史)晉武帝即位時年十三四冬天晝日¶
<pb:KR3k0025_WYG_002-83b>¶
不著複衣但著單絹衫五六重夜則累茵重蓐謝公云¶
體宜令有常陛下晝過冷夜過熱非攝養之術帝曰夜¶
静故也謝公嘆曰上明理不減先帝(晉/史)宋太祖冬月坐¶
朝堂著紫貂裘帽因念西征将士之寒解以遺之(宋/史)¶
傳記越王念復吳讎卧則藉之以蓼足寒則漬之以水¶
冬則抱氷(吳越/春秋)范喬有盜砍其樹為柴喬知之盜者愧¶
而還柴喬曰取柴故與父母相懽爾何愧乎遂不受(本/𫝊)¶
第五倫母老不能迎事宦邸每至臘日嘗悲戀垂涕(後/漢)¶
<pb:KR3k0025_WYG_002-84a>¶
(書/傳)王祥事繼母至孝母疾思食魚時冬月氷堅不可得¶
祥解衣卧氷上少時氷開雙鯉躍出(孝子/傳)¶
集陽和㣲弱隂氣竭海凍不流綿絮折(阮籍/歌)倚天松骨¶
冷背日海雲髙淮上人推槖闗中客贈袍(胡藏/之)坐聞西¶
牀琴凍折兩三絃(賈/島)勁氣方凝酒清威正折綿(庾肩/吾)髙¶
吟瘦馬衝殘雪逺㸔孤鴻入斷雲(潘/閬)長風入短袖納手¶
如懐氷(李/白)夜久雪猿啼岳嶺夢回清月上梅花(惠/洪)長洲¶
暮雪藏漁舍野市寒風颺酒旗(唐/詩)¶
<pb:KR3k0025_WYG_002-84b>¶
本朝破屋仰見星忩風冷如鎪(歐陽/修)北風飄飄天作惡¶
枯林已久葉可落(山/谷)寒威入夜益亷纎酒甕爐牀亦戒¶
嚴(東/坡)履此𤣥英感兹陽月知盛徳之在水慨窮隂之殺¶
節(吳淑/賦)¶
　　　冬至¶
經雷在地中復先王以至日閉闗商旅不行復其見天¶
地之心乎反復其道七日來復天行也(易/)一之日于耜¶
(詩/)僖公五年辛亥朔日南至公既視朝遂登觀臺以望¶
<pb:KR3k0025_WYG_002-85a>¶
(左/傳)是月也日短至陰陽争諸生蕩　芸始生荔挺出蚯¶
蚓結麋角解水泉動(禮/記)¶
子陽氣潛萌于黃鍾之宫(揚/子)冬至子之半(邵/子)千嵗之日¶
至可坐而致也(孟/子)¶
史魏晉冬至日受萬國及百僚稱賀曹植冬至獻襪履¶
所以迎福履長(晉/史)魏武帝元豐元年十一月甲子朔旦¶
冬至五星如連珠(史/)宦者淳于陵渠覆太初歴晦朔望¶
最宻五星如連珠(史/)¶
<pb:KR3k0025_WYG_002-85b>¶
傳記十一月建子周之正月冬至日南景極長隂陽日月¶
萬物之始律當黄鍾其管最長故有履長之賀(玉燭/寳典)冬¶
至朝賀享祀皆如元日之儀(沈約/宋書)冬至日陽氣起君道¶
長故賀(傳/)黄帝得寳鼎神䇿是嵗己酉朔日冬至得天¶
之紀終而復始(傳/)調律者度竹為管蘆莩為灰列之九¶
閉之中漠然無動寂然無聲纎塵不形冬至夜半黄鍾¶
以應(太𤣥/經傳)漢宫中美人刺綉者率以冬至後日添一線¶
(漢宫/書)唐開元冬至大雪簷溜結為氷條妃子使侍兒敲¶
<pb:KR3k0025_WYG_002-86a>¶
二枝㸔玩帝問何物妃子笑曰妾玩氷筯(摭遺/記)¶
集千載昌期一陽嘉節四方交泰萬物昭蘇(曹/植)柔荔迎¶
時萋芳筠應節馥(傅/亮)景移風度改日至晷遷換眇眇負¶
霜鶴皎皎帶雲鴈(鮑/昭)天宫初動磬緹室已飛灰暮風吹¶
竹起陽雲覆石來折氷開茘色除雪出蘭栽慙無宋玉¶
辨濫吹楚王臺(蕭/慤)依稀和氣排冬嚴已就長日辭長夜¶
(李/賀)新陽氣候未全佳尚縱寒威壓嵗華賴有椒觴供卯¶
酒不妨和雪㸔梅花(韓子/蒼)¶
<pb:KR3k0025_WYG_002-86b>¶
本朝忽然夜半一聲雷萬户千門次第開　井底㣲陽¶
尚未回蕭蕭寒雨濕孤荄(蘇子/瞻)至日觀書不幾行梅梢¶
横月欲昏黄漢宫紅影無人見未必能添一線長(方巨/山)¶
乃若周正在候履長伊始閉蘆灰而潜應黄鍾獲寳鼎¶
而自當天紀(吳淑/賦)¶
　　　臘¶
經二之日栗烈(詩/)天子乃蜡百神于南郊祈年于天宗¶
臘先祖(禮/)¶
<pb:KR3k0025_WYG_002-87a>¶
史秦惠文公十二年初臘始皇三十一年更名臘曰嘉¶
平(史/)沛國陳咸為廷尉監王莽簒位還家杜門不出莽¶
改易漢法令及臘日咸曰我先祖何知王氏臘乎(漢/史)蕭¶
炅李林甫所引不知書嘗與嚴挺之言稱蒸嘗伏臘乃¶
為伏獵挺之白九齡曰省中有伏獵侍郎乎(唐/史)臘日賜¶
北門學士口脂盛以碧縷牙筒(同/上)¶
傳記陳脩家貧為吏恒食乾糒每至臘僵仆不起同僚¶
飲食請不肯往其志操如此(㑹稽/典録)韓卓陳留人臘日奴¶
<pb:KR3k0025_WYG_002-87b>¶
竊食祭其先人卓義其心即日免之(後漢/傳記)隂子方臘日¶
晨炊而竈君形見子方再拜受慶家有黄羊因以祀之¶
自是暴至巨富故後世嘗以臘日祀竈(捜神/記)鄭𤣥年十¶
二隨母還家正臘宴㑹同列十餘人皆盛飾閒適𤣥獨¶
漠然曰此非我志(本/傳)東京十二月初八日作浴佛㑹並¶
送七寳五味粥謂之臘八粥(雜/記)¶
集解水迎流結凝溜垂簾霣人欣八蜡暢誰知嵗聿盡¶
(張/望)凝寒迫清祀有酒宴嘉平宿心何所道藉此慰中情¶
<pb:KR3k0025_WYG_002-88a>¶
(魏/收)嚴冬慘切寒氣凛冽不用東風𤣥冥掌雪(李/白)¶
本朝嘉平之節祭本伊耆索饗有戴紀之祀問賀有徐¶
氏之儀鳴楚鼓以逐疫出土牛而應時景興慕子魚之¶
徳魯公旌母師之禮(吳淑/賦)¶
　　　嵗除¶
經嵗聿云莫　日月其除(詩/)日窮于次月窮于紀星回¶
于天嵗且更始(禮/)¶
子驅疫癘之鬼謂之逐除(吕/子)蜀風俗晩嵗相餽謂之餽¶
<pb:KR3k0025_WYG_002-88b>¶
嵗酒食相邀謂别嵗除夕達旦不眠謂之守嵗(蘇/子)¶
史貞觀初天下乂安時属除夜太宗盛飾宫掖明設燈¶
燭大奏樂歌乃延蕭后觀之后曰隋主淫侈每除夜殿¶
前設火山數十爇沈香數車火光暗則以甲煎沃之㷔¶
起數丈香聞數十里(外/史)¶
𫝊記立冬前臘一日大儺擊鼔用侲子百二十人逐疫¶
(後漢/書)李畋隣人為山魈所祟畋謂隣人曰汝于除夕庭¶
中爆竹隣人然其言妖遂止(異聞/録)賈島嘗以嵗除取一¶
<pb:KR3k0025_WYG_002-89a>¶
年所得詩稿祭以酒酺曰勞吾精神以是補之(嵗節/記)漢¶
武巡狩河間得美女兩手皆拳即鈎弋夫人也後人于¶
除嵗為藏鈎之戲始此(風土/記)¶
集故鄉今夜思千里霜鬢明朝又一年(髙/適)嵗隂窮暮紀¶
獻節啟新芳冬盡今宵促年開明日長雪消出鏡水梅¶
散入風香對此懽終宴傾壺待曙光　暮景斜芳殿年¶
華麗綺宮寒辭去冬雪暖帶入春風階馥舒梅素盤花¶
卷燭紅共觀新故嵗迎送一宵中(唐太/宗)四時運灰管一¶
<pb:KR3k0025_WYG_002-89b>¶
夕變冬春送寒餘雪盡迎嵗早梅新(同/上)嵗序已云殫春¶
心不自安聊開栢葉酒試薦五辛盤金薄圖神鴈朱泥¶
印鬼丸梅花應可折惜為雪中㸔(庾肩/吾)故年隨夜盡初¶
春逐曉生方驗從軍樂飲至入西京(道/衡)金吾除夜進儺¶
名畫挎朱衣四隊行院院燒燈如白日沈香火裏坐吹¶
笙(王/建)一年将盡夜萬里未歸人(叔/倫)莫辭今夕醉應是隔¶
年期(唐/詩)¶
本朝宦薄惟名在年華與鬢新桃符詩句好恐動徃來¶
<pb:KR3k0025_WYG_002-90a>¶
人(趙仲/白)海内春還滿江南硯不氷題詩餞殘嵗鐘鼔報¶
晨興　北風吹雪四更初嘉瑞天教及嵗除半&KR0678;屠蘇¶
猶未舉燈前小草寫桃符(曽公衮/除夕)城中爆竹已殘更朔¶
吹飜江意未平　比量舊嵗聊堪喜流轉殊方又可驚¶
明日岳陽樓上去島煙湖霧㸔春生(陳去非/除夕)漏箭更籌¶
日夜催萬牛不挽白駒回梅花雪片嵗除盡萱草柳芽¶
春鼎來(曽吉甫/除夕)臘殘畫角東風裏春到梅花小雪邊(王/徳)¶
(卿除/夜)殷勤守此嵗來嵗復何如(劉雲卿次東/坡守嵗詩)¶
<pb:KR3k0025_WYG_002-90b>¶
　　測候部¶
　　　測日¶
經羲仲宅嵎夷曰暘谷寅賓出日和仲宅西曰昧谷寅¶
餞納日(書/)揆之以日作于楚室(詩/)度其夕陽(同/上)大司徒¶
以土圭之法測土深正日景以求地中日南則景短多¶
暑日北則景長多寒日東則景夕多風日西則景朝多¶
隂夏至日景尺有五寸謂之地中(周/禮)典瑞土圭以致四¶
時日月封國則以土地　馮相氏冬夏致日　土方氏¶
<pb:KR3k0025_WYG_002-91a>¶
掌土圭之法以致日景　玉人土圭尺有五寸以致日¶
以土地　匠人建國水地以縣置𣙗以縣眡以景為規¶
識日出之景與日入之景晝參諸日中之景夜考之極¶
星以正朝夕(並周/禮)¶
史黄帝迎日推策(本/紀)日光道夏至至於東井北近極故¶
晷短立八尺之表而晷影長尺五寸八分冬至至於牽¶
牛逺極故晷長立八尺之表而晷景長丈三尺一寸四¶
分春秋分日在婁角去極中而晷中立八尺之表而晷¶
<pb:KR3k0025_WYG_002-91b>¶
景長七尺三寸六分(前天/文志)天子殿中用玉律十二靈臺¶
用竹律六十候日如其厯(後律/厯志)立表儀以校日景(天文/志)¶
周禮日至之景尺有五寸謂之地中鄭𤣥説土圭之長¶
尺有五寸以夏至之日立八尺之表其景與土圭等謂¶
之地中今潁川陽城地也鄭𤣥云凡日景於地千里而¶
差一寸景尺有五寸者南戴日下萬五千里也以此推¶
之日當去其下地八萬里矣日邪射陽城則天徑之半¶
也天體圓如彈丸地處天之半而陽城為中則日春秋¶
<pb:KR3k0025_WYG_002-92a>¶
冬夏昏明晝夜去陽城皆等無盈縮矣故知從日射陽¶
城為天徑之半也以勾股法言之一萬五千里勾也立¶
八極萬里股也從日邪射陽城弦也以勾股求弦法入¶
之得八萬一千三百九十四里三十步五尺三寸六分¶
天徑之半而地上去天之數也倍之得十六萬二千七¶
百八十八里六十一步四尺七寸二分此天徑之數也¶
以周率乗之徑率約之得五十一萬三千六百八十七¶
里六十八步一尺八寸二分周天之數也(晉天/文志)袁充奏¶
<pb:KR3k0025_WYG_002-92b>¶
隋興以後日景漸長曰周官以土圭之法正日影日至¶
之影尺有五寸鄭𤣥曰冬至之影一丈三尺今十六年¶
夏至之影短於舊影五分十七年冬至之影短於舊影¶
三寸七分日去極近則影短而日長去極逺則影長而¶
日短行内道則去極近行外道則去極逺京房别對曰¶
太平日行上道中平行次道霸世行下道伏惟大隋啓¶
運影短日長振古未之有也(北/史)梁武帝天監中祖暅造¶
八尺銅表揆測日景至大同十年大史令虞&KR1184;又用九¶
<pb:KR3k0025_WYG_002-93a>¶
尺表格江左之景(隋天/文志)太史監南宮説擇河南平地設¶
水準繩墨植表而以引度之自滑臺始白馬夏至之晷¶
尺五寸七分又南百九十八里餘得浚儀岳臺晷尺五¶
寸三分又南百六十七里得扶溝晷尺四寸四分又南¶
百六十里餘得上蔡武津晷尺三寸六分半大率五百¶
二十六里餘晷差二寸餘而舊説王畿千里影差一寸¶
妄矣原古人所以步圭影之意将以節宣和氣輔相物¶
宜不在於辰次之周徑其所以重厯數之意将欲恭授¶
<pb:KR3k0025_WYG_002-93b>¶
人時欽若乾象不在於渾蓋之是非若乃述無稽之法¶
於視聴之所不及則君子當闕疑而不議也(通/鑑)¶
傳記冬至之日植八尺之表日中視其晷晷如度者嵗¶
美人和不則嵗惡人惑(易通/卦驗)僧一行造黄道游儀以進¶
御製游儀銘付太史監将向靈臺上用以測候分遣太¶
史官馳驛往安南朗兖等州測候日影同以二分二至¶
之日午時量日影皆數年方定(大唐/新語)¶
集立土圭以步厯(張説封/禪頌)土圭酌乾坤(韋蘇/州)¶
<pb:KR3k0025_WYG_002-94a>¶
本朝周大司徒立八尺之表度夏至日中之景尺有五¶
寸謂之地中地中者非地體之中乃其地得寒暑風雨¶
之中凡日行黄道每嵗有差地中亦當隨而轉移故周¶
在洛邑漢在潁川陽城唐在汴州浚儀(程迴三/器圖義)日月升¶
降三萬里之中此是主黄道相去逺近而言立八尺之¶
表以候尺有五寸之景寸當千里則尺有五寸却是三¶
萬里之半日去表有逺近故景之長短為可驗也(朱文/公語)¶
測圭知日永(歐陽/公)¶
<pb:KR3k0025_WYG_002-94b>¶
　　　占天¶
經觀乎天文以察時變　仰以觀於天文　天垂象見¶
吉凶聖人象之　仰則觀象於天(並/易)厯象日月星辰(書/)¶
馮相氏掌十有二嵗十有二月十有二辰二十有八星¶
之位辨其叙事以㑹天位　保章氏掌天星以志星辰¶
日月之變動(周/禮)孟春命太史司天日月星辰之行　天¶
子有日官諸侯有日御(並/記)¶
子以天占天(揚/子)或問星有甘石如何曰在徳不在星(同/上)¶
<pb:KR3k0025_WYG_002-95a>¶
史顓帝乃命南正重司天以屬神火正黎司地以屬民¶
(歴/書)堯復遂重黎之後立羲和之官明時正度(同/上)昔之𫝊¶
天數者髙辛之前重黎於唐虞羲和有夏昆吾殷商巫¶
咸周室史佚萇𢎞於宋子韋鄭則禆竈在齊甘公楚唐¶
昧趙尹臯魏石申夫(天官/書)臯唐甘石其占驗凌雜米鹽¶
(同/上)東方朔願陳泰階六符以觀天變(前本/傳)劉向夜觀星¶
宿或達旦不寐謂天文難以相曉臣雖圖上願賜清燕¶
之間指圖陳狀(本/傳)張衡善機巧尤致思於天文隂陽歴¶
<pb:KR3k0025_WYG_002-95b>¶
算(後本/傳)張衡天文之妙冠絶一代所著靈憲渾儀畧具¶
辰曜之本(天文/志)李郃善河圖風星之學(本/傳)郎顗父宗善¶
風角星算能望氣占候吉凶顗少傳父業晝研精義夜¶
占星度(本/𫝊)裴楷善天文隂陽之術(本/傳)髙允博通經史天¶
文術數詔允集天文災異允依洪範𫝊天文志撮其事¶
要畧其文辭凡為八篇(北史/本傳)崔浩善占天文常置銅鋌¶
於酢器中夜有所見即以鋌畫紙作字以記其異(本/傳)唐¶
興太史李淳風浮圖一行尤稱精博(唐天/文志)李淳風明步¶
<pb:KR3k0025_WYG_002-96a>¶
天歴算於占候吉凶若節契(唐天/文志)詩人所謂婚禮土功¶
必候天星春秋書日食星變𫝊載諸國所占次舍伏見¶
逆順周禮測景求中分星辨國妖祥察候至漢以後星¶
經厯法皆出於數術之學(同/上)¶
本朝南鄭有李郃得妙甘公書夜坐指流星驚倒兩使¶
車(東/坡)¶
　　　候氣¶
經眡祲掌十煇之法以觀妖祥辨吉凶一曰祲二曰象¶
<pb:KR3k0025_WYG_002-96b>¶
三曰䥴四曰監五曰闇六曰瞢七曰彌八曰敘九曰隮¶
十曰想注云祲隂陽氣相侵也象者如赤鳥也䥴謂日¶
旁氣四面反向如煇狀也監雲氣臨日也闇日月食也¶
瞢日月瞢瞢無光也彌者白虹彌天也敘者雲有次序¶
如山在日上也隮者升氣也想者輝光也鄭𤣥謂䥴者¶
日旁氣刺日也監冠弭也彌氣貫日也隮虹也想雜氣¶
有似可形想也(周/禮)僖五年日南至公登觀臺以望而書¶
(左/傳)昭二十年日南至梓慎望氛(同/上)¶
<pb:KR3k0025_WYG_002-97a>¶
史金寳上皆有氣海旁蜃氣象樓臺廣埜氣成宫闕然¶
雲氣各象其山川人民所聚積(前天/文志)秦始皇曰東南有¶
天子氣於是東游以厭之(漢/書)范増勸項羽擊沛公曰臣¶
使人望其氣皆為龍成五采此天子氣也(同/上)望氣者蘇¶
伯阿至南陽望見舂陵郭曰氣佳哉鬱鬱葱葱(後漢光/武記)¶
瑞氣一曰慶雲若煙非煙若雲非雲郁郁芬芬蕭索輪¶
菌亦曰景雲此喜氣也太平之應二曰歸邪如星非星¶
如雲非雲或曰星有兩赤上向有蓋下連見必有歸國¶
<pb:KR3k0025_WYG_002-97b>¶
者三曰昌光赤如龍状聖人起帝授終則見妖氣一曰¶
虹蜺日旁氣也二曰䍧雲如狗赤色長尾(晉天/文志)天子氣¶
内赤外黄或如城門隠隠在氣霧中或如華蓋在氣霧¶
中或如龍馬或雜色鬱鬱衡天者此皆帝王氣也猛将¶
之氣如龍如猛獸或如火煙之状或曰如粉沸或如火¶
光之状或如山林竹木或上黒下赤状如黒旌或如張¶
弩或如塵埃此皆猛将之氣也凡軍勝之氣如堤如坂¶
前後磨地或如火光或如山堤山上若林木将士驍勇¶
<pb:KR3k0025_WYG_002-98a>¶
或如人持斧向敵或如蛇舉首向敵或氣如覆舟雲如¶
牽牛或有雲如鬬雞赤白相隨在氣中或發黄氣皆将¶
士精勇凡負氣如馬肝色或如死灰色或類偃蓋或類¶
偃魚或黒氣如壊山墮車上名曰營頭之氣或如羣羊¶
羣猪在氣中此衰氣也或如懸依如人相隨或紛紛如¶
轉蓬或如揚灰或雲如卷席如匹布亂穰者皆為敗證¶
氣如擊手如人卧如雙蛇如飛鳥如决堤垣如壊屋如¶
驚鹿相逐如兩雞相向此皆為敗軍之氣也　凡堅城¶
<pb:KR3k0025_WYG_002-98b>¶
之上或青雲黄雲臨城皆有大喜慶(同/上)凡候氣之法初¶
出時若雲非雲若霧非霧髣髴若可見初出森森然在¶
桑榆上髙五六尺者是千五百里外平視則千里舉目¶
望則五百里仰瞻中天即百里内平望桑榆間二千里¶
登髙而望下属治者三千里敵在東日出候之在南日¶
中候之在西日入候之在北夜半候之(並同/上)¶
𫝊記帝王将興嘉氣出(河/圖)堯祇徳匪懈萬民欣和沈璧¶
於河休氣四塞(尚書/中候)王者和隂陽序萬物則休氣充塞¶
<pb:KR3k0025_WYG_002-99a>¶
(白虎/通)麻衣和尚善望氣李守正叛河中周太祖親征麻¶
衣語趙韓王曰李侍中安得久其城下有三天子氣未¶
幾城陷時周世宗與本朝太祖從行(唐宋/遺史)山氣多男澤¶
氣多女水氣多喑風氣多聾木氣多傴石氣多力險氣¶
多癭暑氣多殘雲氣多夀谷氣多痺丘氣多尫衍氣多¶
仁陵氣多貪(酉陽/雜俎)¶
本朝醫家有五運六氣之術大則候天地之變寒暑風¶
雨水旱螟蝗率家有法小則人之衆庶亦隨氣運盛衰¶
<pb:KR3k0025_WYG_002-99b>¶
今人不知所用膠於定法故其術不驗假令厥隂用事¶
其嵗多風民病濕泄豈溥天之下皆多風溥天之民皆¶
病濕泄耶(沈存中/筆談)¶
　　　相風¶
經保章氏以十有二風察天地之和乖别妖祥注云十¶
有二辰皆有風吹其律以知和乖疏云風惟有八以當¶
八卦八節云十二風者則乾之風漸九月坤之風漸六¶
月艮之風十二月巽之風八月故清明節次云清明風¶
<pb:KR3k0025_WYG_002-100a>¶
立夏復云清明風是清明主三月復主四月則其餘四¶
維之風主兩月可知(周/禮)¶
子故終身𨽻於人譬若綄之從風也注云綄音緩候風¶
者也世所謂五兩(淮南/子)¶
史漢魏鮮候正月旦決大風風從東南來大旱西南小¶
旱西方有兵西北豐成北方中嵗東北為上嵗東方大¶
水東南疾疫(天文/志)張衡造候風地動儀(詳見後/儀象類)長沙王¶
懿孫儼獻相風烏(梁/書)¶
<pb:KR3k0025_WYG_002-100b>¶
𫝊記帝與娥皇汎於海上以桂枝為表結芳茅為旍刻¶
玉為鳩置於表端今之相風此遺像也(拾遺/記)長安宫南¶
靈臺上有相風烏或云此烏遇千里風乃動(述征/記)候風¶
之羽楚人曰五兩(北堂/書抄)宫中置長竿挂五色旌綴以金¶
鈴占風候謂之相風旌宫中懸碎玉片於簷間風摇為¶
環佩聲謂之占風鐸(開元天/寳遺事)¶
集駟馬駕相風(古樂/府)蔟蔟淮隂市竹樓縁岸上好日起¶
檣竿烏飛驚五兩(劉禹/錫)今日轉船頭金烏指西北煙波¶
<pb:KR3k0025_WYG_002-101a>¶
與春草千里同一色(同/上)¶
　　　儀象¶
經在璿璣玉衡以齊七政疏云璣衡者璣為轉運衡為¶
横簫運璣使動於上以衡望之示王者正天文之器漢¶
謂之渾天儀者是也(書/)¶
子或問渾天曰洛下閎營之鮮于妄人度之耿中丞象¶
之幾幾乎莫之能違也問蓋天曰蓋哉蓋哉未幾(揚/子)¶
史張衡研覈隂陽妙盡璇璣作正渾天儀著靈憲算綱¶
<pb:KR3k0025_WYG_002-101b>¶
論言甚詳(漢本/傳)張平子作銅渾儀於密室中以漏水轉¶
之令伺之者閉户而唱之其伺之者以告靈臺之觀天¶
者曰璇璣所加某星始見某星已中某星今没皆如合¶
符也崔子玉為其碑銘曰數術窮天地制作侔造化髙¶
才偉藝與神合契　春秋文曜鈎云唐堯即位羲和立¶
渾儀此則儀象之設其來逺矣暨漢太初洛下閎鮮于¶
妄人耿夀昌等造圓儀以考厯度後至和帝時賈逵又¶
加黄道至順帝時張衡又制渾象具内外規南北極黄¶
<pb:KR3k0025_WYG_002-102a>¶
赤道列二十四氣二十八宿中外星宫及日月五緯以¶
漏水轉之星中出没與天相應又轉瑞輪蓂莢於階下¶
隨月盈虛依厯開落其後陸績亦造渾象至吳時王蕃¶
傳劉洪範象厯依其法而制渾儀(並通/鑑)張衡造候風地¶
動儀以精銅鑄之圓徑八尺蓋合隆起形如酒罇中有¶
都柱傍施闗發機外八龍首各銜銅丸下有蟾蜍張口¶
承之其牙機巧製皆隠在罇中如有地震則罇動機發¶
龍吐丸而蟾蜍銜之一龍發機而七首不動尋知方面¶
<pb:KR3k0025_WYG_002-102b>¶
乃知震動之所在曽一龍發機而不動咸怪其無證數¶
日驛至果地動隴西於是皆服其神妙(本/傳)古言天者三¶
家一曰蓋天二曰宣夜三曰渾天蔡邕言宣夜之學絶¶
無師法周髀術數具存考驗天文多所違失惟渾天近¶
得其情今候臺所用銅儀則其法也七八尺圓體而具¶
天地之形以正黄道以行日月以步五緯精㣲深妙百¶
代不易之道也蔡邕所謂周髀者即蓋天之説也宣夜¶
之書惟漢郄萌記先師相傳云(晉天/文志)宋髙祖克長安得¶
<pb:KR3k0025_WYG_002-103a>¶
古銅渾儀詔太史令錢樂之更鑄渾儀徑六尺八分以¶
水轉之昏明中星與天相應(通/鑑)運轉者為璣持平者為¶
衡(隋天/文志)璇璣中而星未中為急急則日過其度月不及¶
其宿璇璣未中而星中為舒舒則日不及其度月過其¶
宿璇璣中而星中為調調則風雨時　吳時葛衡明逹¶
天官改作渾天使地居於天中以機動之天動而地止¶
上應晷度則樂之所放術也(並同/上)貞觀七年李淳風造¶
候儀成其制以銅為之表裏三重下據凖基狀如十字¶
<pb:KR3k0025_WYG_002-103b>¶
末樹鼈足以張四表焉第一名曰六合儀第二名三辰¶
儀第三名四遊儀(舊唐/書)𤣥宗詔一行與梁令瓉等更鑄¶
渾天銅儀圓天之象具列宿赤道及周天度數注水激¶
輪令其自轉一晝夜而天運周銅鐵漸澁藏集賢院(天/文)¶
(志/)張說鑄銅為儀圓以象天上具列宿赤道周天度數¶
注水激輪令其自運一日一夜天轉一周又别立一周¶
輅絡在天外綴以日月令得運行每轉一匝日行一度¶
月行十三度十九分度之七凡二十九轉有餘而日月¶
<pb:KR3k0025_WYG_002-104a>¶
㑹三百六十五轉而行匝仍置木櫃以為地平令儀半¶
在地上半在地下又立二木人每刻擊鼓每刻擊鐘機¶
械皆藏櫃中(通/鑑)¶
𫝊記據璇璣以觀天運則天地之動未足怪也(王弼/畧例)昔¶
記天體者有三渾儀莫知其始書以齊七政蓋渾體也¶
二曰宣夜夏殷之法也三曰周髀周人志周人所𫝊也¶
近世復有四術一曰方天興於王充二曰昕天起於姚¶
信三曰穹天開於虞昺皆臆斷浮説不足觀也唯渾天¶
<pb:KR3k0025_WYG_002-104b>¶
之事證驗不疑(領道養/渾天記)璣衡即今渾儀古者以玉為之¶
(風土/記)¶
集爰造兹器考正星度(魏鐵/儀銘)堯配璇璣玉衡以齊七政¶
舜繼以成六徳(郭得禹/穴頌)隋遷寳鼎唐在璣衡(一行起/義堂頌)将¶
步天路用定靈軌(張衡/賦)部之以三門張之以八紀驗之¶
以衡軸考之以樞機(楊炯渾/天賦)三十五宫以羣生之係命¶
一十二次當下土之封畿(同/上)¶
本朝思訓所作渾儀起為樓閣之状數層髙丈餘以木¶
<pb:KR3k0025_WYG_002-105a>¶
偶人為七直神摇鈴撞鐘擊鼓及十二神自持時牌循¶
環而出并著日月星象皆須仰視其機轉之用俱隠樓¶
中觀其制畧頗有開元遺象(張思訓自/叙見㑹要)盖天之學唯唐¶
一行知其與渾天不異盖天之法如繪象止得其半渾¶
天之法如塑像方得其全堯之厯象日星盖天法也舜¶
之璿璣玉衡渾天法也渾法宻於盖天創意者尚畧述¶
作者愈詳也宣夜人雖非之竊謂作者不為無見但論¶
述者失其本㫖爾(張氏/説)前代之論天體者曰如彈丸曰¶
<pb:KR3k0025_WYG_002-105b>¶
如雞子曰如倚盖曰如蟻磨要之皆不外夫渾天之制夫¶
渾天者狀如彈丸是也所謂如雞子者謂天包地外如¶
雞子之白地居天内如雞子之黄此盖論天包乎地内¶
外周宻之意耳言不盡意故以雞子為喻特取其内外¶
之相包未甞言天之體形如雞子之長也如倚盖者謂¶
天之中央在人之北形如倚盖然此乃論北極所在為¶
天之中云耳言不盡意故以倚盖為喻特取夫列宿之¶
拱極如盖之張列於旁而凑其中耳未甞言天如盖之¶
<pb:KR3k0025_WYG_002-106a>¶
形北狹而南廣有北而無南也如蟻磨者謂天道西行¶
而最速七政東行而最遲天運如磨七政如蟻七政東¶
行以其行遲故天帶之而西没此論七政與天相運之¶
意耳言不盡意故喻以蟻還磨焉蓋取其運行遲速之¶
相若固未嘗言天體如磨之平旋自東而南自西而北¶
也渾天之制状如彈丸以言其内外之&KR0694;則兼取乎雞¶
子以言其天中所在則兼取乎倚蓋以言其七政與天¶
相運而遲速則兼取乎蟻磨可謂詳且備矣(渾天/辨疑)¶
<pb:KR3k0025_WYG_002-106b>¶
　　　刻漏¶
經挈壺氏不能掌其職焉(詩/序)挈壺氏凡軍事縣壺以序¶
聚柝以水火守之分以日夜及冬則以火爨鼎水而沸¶
之而沃之(周/禮)¶
史立晷儀辨刻漏(前天/文志)張衡漏水轉渾天儀制曰以銅¶
為器再疊差置實以清水下各開孔以玉虬吐漏水入¶
兩壺右為夜左為晝(後本/傳)孔壺為漏浮箭為刻下漏數¶
刻以考中星昏明生焉(天文/志)太史霍融上言官刻漏率¶
<pb:KR3k0025_WYG_002-107a>¶
九日増減一刻不與天相應或時差至二刻半不如夏¶
厯密乃詔用夏厯漏刻隨日南北為長短(律厯/志)光武詔¶
曰漏水以節時分定昏明(同/上)宋何承天改刻漏用二十¶
五箭(南/史)隋文帝每雞人伺漏𫝊籖於殿中者令投籖於¶
階石上鎗然有聲云吾雖得眠亦令驚覺(同/上)隋耿詢作¶
馬上刻漏世稱其妙(本/𫝊)刻漏者測天地正儀象之本也¶
(隋天/文志)漢武帝考定星厯刻漏以追天度　隋煬帝造馬¶
上刻漏以從行辨時刻揆日晷　耿詢作古敧器以漏¶
<pb:KR3k0025_WYG_002-107b>¶
水注之宇文愷作候影分箭上水方器置於東都乾陽¶
殿前鼓下司辰(並同/上)拂菻國樓中懸一大金秤以金丸¶
十二枚属於衡端以候日之十二時焉為一金人立於¶
側每至一時其金丸輙落鏗然發聲引唱以紀日時毫¶
釐無失(唐/書)徳宗延英召對雖大臣率漏下二三刻止韋¶
渠牟每奏事輙五六刻乃罷(本/傳)憲宗延英議論漏下率¶
五六刻方退(舊/史)¶
傳記漏以銅盛水刻節晝夜百刻(説/文)刻漏之作肇於軒¶
<pb:KR3k0025_WYG_002-108a>¶
轅宣於夏商之代(刻漏/經)殷䕫刻漏為器三重圓皆徑尺¶
差立於方輿踟蹰之上為金龍口吐水轉注入踟蹰經¶
緯之中盖上鑄金人為司辰具衣冠以兩手執箭(殷䕫/刻漏)¶
(法/)以銅為渇鳥以引器中水以銀龍口中吐之(李蘭刻/漏法)¶
以玉壺玉管流珠馬上奔馳行漏(同/上)掌漏官曰壺郎(類/説)¶
孝武置刻漏史(晉起/居注)越僧僧徹得蓮花漏於廬山𫝊江¶
西觀察使韋丹初恵逺以山中不知更漏乃取銅葉製¶
器狀如蓮華置盆水上底孔漏水半之則沉每晝夜十¶
<pb:KR3k0025_WYG_002-108b>¶
二沉為行道之節(國史/補)釋慧要尤長巧思山中無刻漏¶
乃於泉水中立十二葉芙蓉因流波轉以定十二時晷¶
景無差焉(髙僧/𫝊)燒香知夜刻燭歛更(嵗時/廣記)¶
集今之官漏出自㑹稽注云舊漏本山隂令曹丕所造¶
(選陸倕刻/漏銘序)靈虬承注隂蟲吐吸倐忽往來鬼神出入㣲¶
若抽繭逝若激電銅史司刻金徒抱箭(刻漏/銘)載𫝊呼之¶
節　揆景測辰　金筒方圓之制飛流吐納之規(並同/上)¶
金壺啓夕鑰(選/詩)銀箭金壺漏水多(李/白)靈虬𫝊夕箭(同/上)丁¶
<pb:KR3k0025_WYG_002-109a>¶
丁暖漏滴花影催入景陽人不知(温庭/筠)唯可瓊籖報天¶
曙(同/上)鼉鼓沈沈虬水咽(李義/山)¶
本朝漏刻之法有水秤以木為衡衡上刻疏之曰天河¶
其廣長容水箭箭有四以木為之長三尺有五寸著時¶
刻更㸃納於天河中晝夜更用之(㑹/要)天聖八年燕肅上¶
蓮華漏法其制琢石為四分之壺剡木為四分之箭以¶
測十二辰二十四氣四隅十干洎百刻分布晝夜成四¶
十八箭其箭一氣一易二十四氣各有晝夜故四十八¶
<pb:KR3k0025_WYG_002-109b>¶
箭又為水匱置銅渴烏引水下注銅荷中揷石壺旁銅¶
荷承水自荷茄中溜瀉入壺壺上當中為金蓮華覆之¶
華心有竅容箭下揷箭首與蓮心平渴烏漏下水入壺¶
一分浮箭上湧一分至于登刻盈時皆如之(同/上)天地之¶
寒暑日月之晦明渾淪旁礴於三十萬七千里之外而¶
不能逃三尺之箭五斗之缾凡使為吏者如缾之受水¶
不過其量如水之浮箭不失其平如箭之升降視水之¶
上下降不為辱升不為榮則民将靡然心服而寄我以¶
<pb:KR3k0025_WYG_002-110a>¶
死生矣(東/坡)午漏聲初轉(歐/公)風傳禁漏過(同/上)孤城夜漏門¶
　老人無睡漏聲長　夜長耿耿添漏壺　縱飲誰能¶
問挈壺　特許門傳鑰那知箭起蓮(並同/上)¶
　¶
　¶
　¶
　¶
　¶
<pb:KR3k0025_WYG_002-110b>¶
　¶
　¶
　¶
　¶
　¶
　¶
　¶
　記纂淵海卷二¶
