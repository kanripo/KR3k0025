# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:33.006778
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷一 
<pb:KR3k0025_WYG_001-1a>¶
欽定四庫全書¶
　記纂淵海卷一　　　　　宋　潘自牧　撰¶
　　混元部¶
　　　太極(混沌附/)¶
經易有太極是生兩儀疏云老子道生一此太極是也¶
(易/)夫禮必本於太一(記/)¶
子有物混成先天地生(老/)太易者未見氣也太初者氣¶
之始也太始者形之始也太素者質之始也氣形質具¶
<pb:KR3k0025_WYG_001-1b>¶
而未相離故曰渾淪　𤣥牝之門是謂天地之根(並/列)未¶
有天地自古以固存神鬼神帝生天生地在太極之先¶
而不為髙在六極之下而不為深(荘/子)太初有無無有無¶
名一之所起有一而未形　儵與忽時相與遇於混沌¶
之地混沌待之甚善儵與忽謀報混沌之徳曰人皆有¶
七竅以視聴食息此獨無有嘗試鑿之日鑿一竅七日¶
而混沌死(並/荘)天地未形馮馮翼翼洞洞&KR0008;&KR0008;故曰大昭¶
　天地未剖隂陽未判四時未分萬象未生汪然平静¶
<pb:KR3k0025_WYG_001-2a>¶
寂然澄清莫見其形　古未有天地之時唯象無形窈¶
窈𡨕𡨕芒芠漠閔澒濛鴻洞莫知其門(淮/南)太極初搆清¶
濁始分(抱/朴)夫子其與太極合徳神道並行乎(文/中)¶
史太極元氣函三為一(前律/厯志)太極中央元氣故為黄鍾¶
　太極運三辰五星於上　經元一以統始易太極之¶
首也(並同/上)太極者混沌之時曚昧未分日月含其輝八¶
卦隠其神天地混其始聖人藏其真(晉紀/瞻傳)¶
傳記太極形質已具(帝王/世紀)氣形之初謂之太始(同/上)先有¶
<pb:KR3k0025_WYG_001-2b>¶
太初後有太始形兆既成名曰太素渾渾相連視之不¶
見聴之不聞(白虎/通)¶
集邃古之初孰傳道之上下未形何由考之(楚詞/天問)太易¶
之始太初之先馮馮沉沉奮搏無端(揚雄/賦)太極之先兩¶
儀始分有沈而奥有浮而清(班固/典引)覽太極之初化(陸機/賦)¶
嘉太極之開元(傅𤣥/賦)太極剖判造化權輿(左思/賦)太極之¶
始混沌未分(曹子建/七啓)在昔太初𤣥黄混并混沌鴻濛兆¶
眹未形(曹子/建論)易謂之太極春秋謂之元老子謂之道(阮/籍)¶
<pb:KR3k0025_WYG_001-3a>¶
(論/)無極之極漭彌非垠(柳文/天對)本始之茫誕者傳焉鴻靈¶
幽紛曷可言焉(同/上)混沌無形氣奚從生兩儀元一是能¶
分太極焉得離(張萃/詩)¶
本朝無極而太極太極動而生陽動極而静静而生隂¶
静極復動一動一静互為其根分隂分陽兩儀立焉陽¶
變隂合而生水火木金土五氣順布四時行焉五行一¶
隂陽也隂陽一太極也太極本無極也(濓溪太/極圖)道為太¶
極又曰心為太極(邵子/語)弄丸餘暇時往時來自注云丸¶
<pb:KR3k0025_WYG_001-3b>¶
謂太極(無名/公序)分而言之一物各具一太極也合而言之¶
萬物統體一太極也(朱文公太/極圖注)太極只是天地萬物之¶
理在天地則天地中有太極在萬物則萬物中各有太¶
極(語/録)太極只是箇極好至善底道理人人有一太極物¶
物有一太極　太極便是性動静隂陽是心金木水火¶
土是仁義禮智信化生萬物是萬事(並同/上)不言無極則¶
太極同於一物而不足為萬化根本不言太極則無極¶
淪於空寂而不能為萬化根本(答陸梭/山書)昆侖大無外旁¶
<pb:KR3k0025_WYG_001-4a>¶
薄下深廣隂陽無停機寒暑互來往皇羲古神聖妙契¶
一俯仰不待窺馬圖人文已宣朗混然一理貫昭晰非¶
象罔珍重無極翁為我重指掌(感興/詩)吾觀隂陽化升降¶
八紘中前瞻既無始後際那有終至理諒斯存萬世與¶
今同誰言混沌死幻語驚盲聾(同/上)¶
　　　造化¶
經乾道變化各正性命(易/)天地變化草木蕃(易/)可以賛¶
天地之化育則可與天地參矣(記/)¶
<pb:KR3k0025_WYG_001-4b>¶
子造化者其巧妙其功深　造化之所始者謂之生(並/列)¶
子來有病将死子犁往問之與之語曰造化又将奚以¶
汝為将奚以汝適以汝為䑕肝乎以汝為蟲臂乎　大¶
冶鑄金金踴躍曰我且必為鏌鎁夫大冶必以為不祥¶
之金今一犯人之形而曰人耳人耳夫造化者必以為¶
不祥之人今一以天地為大鑪以造化為大冶惡乎往¶
而不可哉　許由謂意而子曰夫堯既已黥汝以仁義¶
而劓汝以是非矣意而子曰庸詎知夫造化者之不息¶
<pb:KR3k0025_WYG_001-5a>¶
我黥補我劓使我乗成以隨先生耶　萬物皆出於機¶
皆入於機(並/荘)造化者之攫援物也譬猶陶人之埏埴也¶
(淮南/子)¶
史制作侔造化(後張/衡傳)含元包一甄陶品類(後郅/惲傳)五氣陶鑄萬物¶
流形(隋/書)¶
傳記上知造物無物而下知物物之自造也(郭象荘/子序)¶
集大鈞播物坱圠無垠(賈誼/賦)天地為鑪造化為工隂陽¶
為炭萬物為銅(同/上)太極造化權輿(左思/賦)造化為工匠天¶
<pb:KR3k0025_WYG_001-5b>¶
地為陶鈞(潘尼/賦)洪鈞陶萬類(張茂/先)八荒開夀域一氣轉¶
鴻鈞(杜/詩)茫茫大造間　鈞陶力大哉(並同/上)¶
本朝造化無情不擇物(歐陽/公)神工自爐鞴(東/坡)造化何如¶
童子戲　未識造物意茫然同一爐　爐鎚一手賦形¶
殊造物無心莫怨渠　細㸔造物真無物春到江南花¶
自開(同/上)¶
　　　元氣(天地之氣附/)¶
經天地絪緼萬物化醇(易/)易有太極疏云元氣混而為¶
<pb:KR3k0025_WYG_001-6a>¶
一是太初太一也(同/上)孟春天氣下降地氣上騰(記/)天氣¶
上騰地氣下降(記/)夫禮必本於太一(家/語)注云太一元氣¶
也(同/上)天地嚴凝之氣始於西南而盛於西北此天地之¶
尊嚴氣也此天地之義氣也天地温厚之氣始於東北¶
而盛於東南此天地之盛徳氣也此天地之仁氣也(鄉/飲)¶
(酒/)¶
子太易者未見氣也太初者氣之始也(列/)伏羲得之以¶
襲氣母注云取元氣之本(荘/)道始生虛廓虛廓生宇宙¶
<pb:KR3k0025_WYG_001-6b>¶
宇宙生元氣(淮/南)人稟二儀之氣(列/)天者統元氣焉(文中/子)¶
史至治之世天地之氣合以生風天地之風氣正十二¶
律定(前律/厯志)黄鍾紀元氣之謂律　黄者中之色故陽氣¶
施種於黄泉孳萌萬物為六氣元也故以黄色名元氣焉¶
　元氣轉三統五行於下　太極元氣函三為一極中¶
也元始也行於十二辰(並同/上)元氣剖判剛柔始分清濁¶
未位(後天文/志注)明帝升靈臺望元氣(本/紀)助順元氣含養庶¶
類(郎顗/傳)斗斟酌元氣運平四時(李固/𫝊)天地者生萬物以¶
<pb:KR3k0025_WYG_001-7a>¶
資始冲氣以為和原元氣之本求天地之根(晉紀/瞻傳)候天¶
地之氣以知四時寒暑(唐律/歴志)元氣者天地之始萬物之¶
所王政之大端王政莫先於安人故安人則隂陽和隂¶
陽和則天地平天地平則元氣正(陳子/昂傳)調元氣治隂陽¶
　和元氣睦人倫(並同/上)元者氣之始也(劉蕡/䇿)¶
傳記元氣初分重濁為地萬物所陳列也(説/文)兩儀未分¶
其氣混沌(河/圖)元氣無形洶洶濛濛(同/上)嵗在攝提元氣肈¶
始(三五/歴紀)天地者元氣之所生萬物之所自焉(禮/統)地者元¶
<pb:KR3k0025_WYG_001-7b>¶
氣生萬物之祖也(白虎/通)元者包含道徳搆掩乾坤橐籥¶
元氣(張衡/元圖)有巨靈者偏得元神之道故與言氣一時生¶
混沌(開元遁/甲圖)麗山氏分布元氣各生次序産生山谷(同/上)¶
崐崙山上有金臺玉闕亦元氣之所合天帝之居治處¶
(十洲/記)¶
集元氣始化(揚雄/賦)大者含元氣纎者入無倫(解/嘲)混元運¶
物流不處兮(班固/賦)茫茫元氣誰知其終(曹子建/七啓)皓天元¶
氣也皓然而已無他物焉(楊泉物/理論)含元氣之絪緼(王文/考賦)¶
<pb:KR3k0025_WYG_001-8a>¶
稟元氣於靈和(郭景/純賦)大象無形元氣為母杳兮冥兮陶¶
冶衆有(孫楚石/人銘)元氣氤氲二儀開闢(李義/府箴)龎昧革化惟¶
元氣存(柳文/天對)渾然而中處者世謂之元氣(天/説)元氣大癰¶
痔也(並説/文)¶
本朝乾道成男坤道成女二氣交感化生萬物(濓溪太/極圖)¶
　　　隂陽¶
經一隂一陽之謂道　隂陽不測之謂神　隂陽合徳¶
而剛柔有體　分隂分陽迭用柔剛(並/易)以天産作隂徳¶
<pb:KR3k0025_WYG_001-8b>¶
以地産作陽徳　以隂陽為端　隂陽相摩天地相盪¶
　天地訢合隂陽相得(並/記)冬無愆陽夏無伏隂(左/傳)獨隂¶
不生獨陽不生獨天不生三合然後生(穀梁/傳)¶
子隂陽同度曰道(管/)春夏秋冬隂陽之推移也時之短¶
長隂陽之利用也日夜之易隂陽之化也(同/上)萬物負隂¶
而抱陽冲氣以為和(老/)能隂能陽能柔能剛(列/)天地之¶
道非隂則陽(同/上)隂陽相照相蓋相治(荘/)冦莫大於隂陽¶
無所逃於天地之間(同/上)隂陽大化風雨博施萬物各得¶
<pb:KR3k0025_WYG_001-9a>¶
其和以生各得其養以成(荀/)含隂吐陽而萬物和同者¶
徳也(淮/南)天地之襲精為隂陽　隂陽和而萬物生　隂¶
陽之陶化萬物(並同/上)¶
史陽常居大夏而以生育長養為事隂常居大冬而積¶
於空虛不用之處以此見天之任徳不任刑也(前董仲/舒䇿)¶
天地設位垂日月分隂陽定四時列五行以示聖人(翼/奉)¶
(封/事)陽施其氣隂化成物(律厯/志)隂陽調和萬物咸得其宜¶
(東方/朔傳)隂陽和調物乃茂成(三老/上書)陽以博施為徳隂以不¶
<pb:KR3k0025_WYG_001-9b>¶
専為義(梁皇/后紀)隂陽和則天地平元氣正(唐陳子/昂傳)和隂陽¶
以養物(劉蕡/䇿)¶
傳記四時隂陽者萬物之根本也(素/問)隂陽者天地之道¶
也萬物之綱紀變化之父母生之本始神明之府也(同/上)¶
隂陽和萬物序(白虎/通)¶
集明明闇闇惟時何為隂陽三合何本何化(屈原/天問)一隂¶
一陽天地之方(班固/賓戲)稷契逢天人隂陽仍驕蹇(李/白)隂陽¶
相主客(杜/詩)天行失其度隂氣來干陽(韓/詩)¶
<pb:KR3k0025_WYG_001-10a>¶
本朝太極動而生陽動極而静静而生隂静極復動一¶
動一静互為其根分隂分陽兩儀立焉(周子太/極圖)天以陽¶
生萬物以隂成萬物(通/書)五行隂陽隂陽太極四時運行¶
萬物終始　混兮闢兮其無窮兮(同/上)無極之前隂含陽¶
也有象之後陽分隂也(康節觀/物外篇)本一氣也生則為陽消¶
則為隂　陽主闢而出隂主翕而入(並同/上)隂陽之精互¶
藏其宅(横渠/正蒙)¶
　　五行部¶
<pb:KR3k0025_WYG_001-10b>¶
　　　五行(五徳附/)¶
經天一地二天三地四天五地六天七地八天九地十¶
(易/)水火金木土穀惟修(書大/禹謨)有扈氏威侮五行(甘/誓)鯀陻¶
洪水汨陳其五行(洪/範)一曰水二曰火三曰木四曰金五¶
曰土疏云天一生水地二生火天三生木地四生金天¶
五生土此其生數也地六成水天七成火地八成木天¶
九成金地十成土謂之成數也　水曰潤下火曰炎上¶
木曰曲直金曰從革土爰稼穡潤下作鹹炎上作苦曲¶
<pb:KR3k0025_WYG_001-11a>¶
直作酸從革作辛稼穡作甘(並同/上)或審曲面勢以飭五¶
材(記/)播五行於四時　人者五行之秀氣　人者五行¶
之端也　聖人五行以為質　先王道五常之行(並同/上)¶
天生五材民並用之(左/傳)地有五行　用其五行(並同/上)¶
子黄帝立五行以正天命(管/)木與木相摩則燃金與火¶
相守則流(荘/)水生木木生火火生土土生金金生水子¶
生母曰義母生子曰保子母相得曰専母勝子曰制子¶
勝母曰困(淮/南)火熱而水滅之金剛而火銷之木强而斧¶
<pb:KR3k0025_WYG_001-11b>¶
伐之水流而土遏之唯造化者物莫能勝也　木生於¶
亥壮於卯死於未三辰皆木也火生於寅壮於午死於¶
戌三辰皆火也土生於午壮於戌死於寅三辰皆土也¶
金生於巳壮於酉死於丑三辰皆金也水生於申壮於¶
子死於辰三辰皆水也(並同/上)五行不相沴則王者可以¶
制禮(文/中)¶
史五常五行之象(史天/官書)黄帝得土徳黄龍地螾見夏得¶
木徳青龍止於郊草木暢茂商得金徳銀自山溢周得¶
<pb:KR3k0025_WYG_001-12a>¶
火徳有赤烏之符秦文公出獵獲黒龍此其水徳之瑞¶
(封禪/書)公孫臣上書曰始秦得水徳今漢受之當得土徳¶
土徳之應黄龍見後三嵗黄龍見成紀(同/上)劉向父子以¶
為庖犧始受水徳其後以水傳子而漢得火徳故髙祖¶
始起神母夜號著赤帝之符(前律/厯志)漢代秦繼周木生火¶
為火徳(同/上)五行者五常之形氣也(藝文/志)五行異位千變¶
萬化繁育庶類(五行/志)五行見象於天也為五星分位於¶
地也為五方行於四時也為五徳稟於人也為五常播¶
<pb:KR3k0025_WYG_001-12b>¶
於音律為五聲發於文章為五色而揔其精氣之用謂¶
之五行(唐五/行志)洪範九疇其説不相附屬而劉向為五行¶
傳乃取五事皇極庶徵附於五行以為八事皆属五行¶
歟(同/上)¶
傳記黄帝問曰太虛寥廓五運回薄衰盛不同損益相¶
從願聞平氣何如而名也岐伯曰木曰敷和火曰升明¶
土曰備化金曰審平水曰静順帝曰其不及奈何岐伯¶
曰木曰委和火曰伏明土曰卑監金曰從革水曰涸流¶
<pb:KR3k0025_WYG_001-13a>¶
帝曰太過何謂岐伯曰木曰發生火曰赫曦土曰敦阜¶
金曰堅成水曰流行(素/問)天有五行水火金木土分時化¶
育以成萬物其禪謂之五帝古之王者易代改號取法¶
五行太昊配木炎帝配火黄帝配土少昊配金顓帝配¶
水其次以所行之次轉相承也(家/語)堯以火徳王色尚黄¶
舜以土徳王色尚青夏后氏以金徳王色尚黒殷人以¶
水徳王色尚白周人以木徳王色尚赤　勾芒為木正¶
祝融為火正蓐收為金正𤣥𡨕為水正后土為土正(並/同)¶
<pb:KR3k0025_WYG_001-13b>¶
(上/)地之五成所以生殖也(國/語)先王以土與金木水火雜¶
以成百物(同/上)五行者天地之性(白虎/通)火日外景金水内¶
景(大戴/禮)木為青龍火為朱雀土為勾陳金為白虎水為¶
𤣥武(真仙/𫝊)¶
本朝陽變隂合而生水火木金土五氣順布四時行焉¶
(濓溪太/極圖)五行之生也各一其性(同/上)木曰曲直能既曲而¶
反申也金曰從革一從革而不能自反也水火氣也故¶
炎上潤下與隂陽升降土不能得而制焉木金者土之¶
<pb:KR3k0025_WYG_001-14a>¶
華實也其性有水火之雜故木之為物水漬則生火燃¶
而不能離也蓋得土之浮華於水火之交也金之為物¶
得火之精於土之燥得水之精於土之濡故水火相待¶
而不害鑠之反流而不耗蓋得土之精實於水火之際¶
也土者物之所以成始而成終也地之質也化之終也¶
水火之所以升降物兼體而不遺也(横渠/正蒙)五行者質具¶
於地而氣形於天者也以氣而語其行之序則曰金水¶
木火土而木火陽也金水隂也以質而語其生之序則¶
<pb:KR3k0025_WYG_001-14b>¶
曰水火木金土而水木陽也火金隂也(朱文公太/極圖説)五行¶
雖各一其性然一物又各具五行之理(語/録)¶
　　　水¶
經地中有水師地上有水比水洊至習坎山上有水蹇¶
澤無水困木上有水井風行水上渙澤上有水節(並/易)水¶
流而不盈　坎者水也正北方之卦也(説/卦)潤萬物者莫¶
潤乎水　坎為水溝瀆(並同/上)人無於水監(書酒/誥)禹平水¶
土(吕/刑)　揚之水(詩/)沔彼流水朝宗于海(沔/水)稻人以瀦蓄¶
<pb:KR3k0025_WYG_001-15a>¶
水以防止水　萍氏掌國之水禁　匠人善溝者水潄¶
之善防者水滛之(並周/禮)水曰清滌　孟秋完隄防以備水¶
潦　孟冬盛徳在水　水無當於五色五色不得弗章¶
　水煩則魚鼈不大(並/記)今夫水一勺之多及其不測黿¶
鼉蛟龍魚鼈生焉貨財殖焉(中/庸)水易狎而難親也易以¶
溺人(表/記)潢汙行潦之水(左/傳)顓頊氏以水紀故為水官而¶
水名(同/上)知者樂水(論/語)¶
子水之就下沛然誰能禦之(孟/子)滄浪之水清兮可以濯¶
<pb:KR3k0025_WYG_001-15b>¶
我纓滄浪之水濁兮可以濯我足　徐子曰仲尼亟稱¶
於水曰水哉水哉何取於水也孟子曰源泉混混不舍¶
晝夜盈科而後進放乎四海有本者如是　水信無分¶
於東西無分於上下乎今夫水搏而躍之可使過顙激¶
而行之可使在山是豈水之性哉　觀於海者難為水¶
　觀水有術必觀其瀾(並孟/子)水者地之血氣如筋脈之¶
通流者也(管/)水萬物之凖也(同/上)上善若水水善利萬物¶
而不争處衆人之所惡故幾於道矣(老/)水天下之至柔¶
<pb:KR3k0025_WYG_001-16a>¶
馳騁天下之至剛(同/上)孔子觀於呂梁懸水三十仭流沬¶
三十里(列/)長於水而安於水性也　白公曰若以石投¶
水如何孔子曰吳之善㳺者能取之曰若以水投水如¶
何孔子曰淄澠之合易牙嘗而知之白公曰人固不可¶
與㣲言也(並同/上)人莫鑑於流水而鑑於止水(荘/)水净則¶
明燭鬚眉平中準大匠取法焉　水之性不雜則清莫¶
動則平鬱閉而不流亦不能清　水之積也不厚則負¶
大舟也無力覆杯水於坳堂之上則芥為之舟置杯焉¶
<pb:KR3k0025_WYG_001-16b>¶
則膠水淺而舟大也　秋水時至百川灌河涇流之大¶
兩涘渚涯之間不辨牛馬(並同/上)積水成淵蛟龍生焉(荀/)¶
水能載舟亦能覆舟　其萬折也必東　水至平端不¶
傾心術如此象聖人　譬如盤水正錯而勿動則湛濁¶
其下而清在上是以見鬚眉而察理矣　孔子見大水¶
必觀焉曰夫水柔而無為也似徳其浩浩乎不屈似有¶
道其赴百仭之谷不懼似勇主量必平似法盈不求溉¶
似正發源必東似志(並同/上)水之性乗勢而行乗衰而流¶
<pb:KR3k0025_WYG_001-17a>¶
(淮南/子)向冬則凝而為氷向春則泮而為水　上天則為¶
雨露下地則為潤澤萬物不得不生百事不得不成¶
水可循而不可毁　女媧積蘆灰以止淫水　水下流¶
而不争先故疾而不徐(並同/上)滿而後進者其水乎(楊/)水¶
避礙則通乎海(同/上)水有四徳沐浴羣生流通萬物仁也¶
揚清激濁蕩去滓穢安也柔而難犯弱而難勝勇也導¶
江疏河惡盈流謙智也(尸/子)方折者有玉圓折者有珠清¶
者有黄金龍淵有玉英(同/上)¶
<pb:KR3k0025_WYG_001-17b>¶
史九黎亂徳顓帝受之金生水故為水徳又曰湯伐桀¶
金生水故為水徳(前律/厯志)顓帝乗坎執權司冬注云水為¶
智智者謀謀者重故為權(魏相/傳)鄭崇曰臣心如水(本/傳)水¶
性下流人所用灌溉者也(後五行/志注)簡宗廟不禱祠廢祭¶
祀逆天時則水不潤下郊祀天地禱祈神祗謹其齋戒¶
致其嚴敬至發號施令亦順天時如此則水得其性矣¶
(同/上)孔若思座右置止水一石明自足意(北史/本傳)趙軌受詔¶
入朝父老送之曰公清如水請酌一杯水奉餞(本/傳)酈道¶
<pb:KR3k0025_WYG_001-18a>¶
元歴覽竒書注水經(本/傳)唐新豐鸚鵡谷水清世𫝊云此¶
水清天下平(唐/書)古者水官不失職則能辨味與色潜而¶
出合而更分皆能識之(唐許敬宗/答髙宗)¶
傳記水者天地之包幕五行之始焉(元命/苞)水之為言隂¶
化沾濡(白虎/通)𤣥洲澗水如蜜服之長生(河/圖)浮天載地髙¶
下無不至萬物無不潤(𤣥中/記)髙前之山有水甚寒而清¶
帝臺之漿水也(山海/經)非水無以準萬里之平非水無以¶
通逺任重也(尚書/大傳)臨淄牛山下有女水齊人諺曰世治¶
<pb:KR3k0025_WYG_001-18b>¶
則女水流世亂則女水竭(述征/記)魏賈&KR2010;有蒼頭嘗令乗¶
小艇於黄河中接河源水以釀酒名崑崙觴酒之芳味¶
世中所絶(酉陽/雜俎)取若下水以釀酒醇美俗稱若下酒(十/道)¶
(記/)楚水第一晉水最下(水/記)濉渙水其波文皆五色名文¶
章水又曰續水(述異/記)唐祕書省中水最佳名祕水(茶/録)谷¶
簾水在廬山披嵓而下陸鴻漸第其水為天下第一(同/上)¶
山水上江水次井水下(陸羽/茶經)劉伯芻以楊子江為第一¶
惠山石泉第二虎丘寺井第三丹陽寺井第四揚州大¶
<pb:KR3k0025_WYG_001-19a>¶
明寺井第五松江第六淮水第七李秀卿以廬山康王¶
谷水第一惠山石泉第二蘄州蘭溪石下水第三扇子¶
峽蝦蟇口水第四虎丘寺井第五廬山招賢寺方橋潭¶
第六楊子江南零水第七洪州西南瀑布第八桐栢淮¶
源第九廬山龍池山頂水第十丹陽寺井第十一揚州¶
大明寺井第十二漢江中零水第十三玉虛洞香溪水¶
第十四武關西水第十五松江水第十六天台千丈瀑¶
布第十七柳州圓泉第十八嚴陵灘水第十九雪水第¶
<pb:KR3k0025_WYG_001-19b>¶
二十(張又新煎/茶水記)¶
集承液而生雲雨涌凝而為甘泉委輸而作四海决導¶
而流百川(王彪/之賦)水懐珠而川媚(陸士/衡賦)空水共澄鮮(文/選)秋¶
水共長天一色(王勃滕/王閣賦)長流玉琴聲(李/白)緑水解人意為¶
余西北流　誰道此水廣狹如一匹練　水色倒空青¶
　流水無情去　水色緑且明令人思鏡湖　水影弄¶
月色清光奈愁何　乃是天鏡中分明盡相似(並同/上)碧¶
色動柴門(杜/詩)春水船如天上坐　琉璃漫汗泛舟入¶
<pb:KR3k0025_WYG_001-20a>¶
馮夷撃鼓羣龍趨湘妃漢女出歌舞　逺水兼天净¶
清漣曳水衣　水流心不競　湍駛風醒酒　秋水清¶
無底(並同/上)湍圍亦騰聲(韓/詩)浩浩浮秋浸　碧溜滴玲瓏¶
　映波鋪逺錦(並同/上)水碧無塵埃(柳/詩)蔽空素彩列激浪¶
寒光聚的皪沈珠淵鏘鳴捐珮浦(同/上)¶
本朝坎水也一始於中有生之最先者也(程子/語)引流清¶
派分(歐陽/公)春水弄春沙　清漣對女郎　水天本虛静¶
　雲收風波止始見天水性　晩宿南溪上森如水國¶
<pb:KR3k0025_WYG_001-20b>¶
秋(東/坡)細細龍鱗生亂石馮夷窟宅非梁棟　小風吹水¶
碧鱗開　積雨浮舟減石鱗　共坐船中那得見乾坤¶
浮水水浮空　水作玉虹流　水性固自清不清或撓¶
之　繫悶豈無羅帶水　流水無心自入池　堂中隠¶
幾人心與水俱凉　漸㸔逺水緑生漪　差向清漪照¶
病顔　垂餌得清甘可嚥不可潄　金沙玉礫燦可數¶
古鏡寳奩寒不動　山下碧流清似銀　水光㶑灔如¶
浮碧　千尋掛雲闕萬頃含風灣　㣲風不起鏡面平¶
<pb:KR3k0025_WYG_001-21a>¶
　泗水茫茫鴨頭緑　瑠璃百頃水仙家(並同/上)夢臨秋¶
江水魚鰕避窺瞰(山/谷)栖遲林丘下欲濯無塵纓(同/上)至潔¶
而納汙此水真君師(陳后/山)春水瓜頭緑(同/上)¶
　　　火¶
經天與火同人火在天上大有山下有火賁澤中有火¶
革木上有火鼎山上有火旅(易/)燥萬物者莫熯乎火¶
離為火(同/上)火炎崑㟠玉石俱焚天吏逸徳烈于猛火(書/𦙍)¶
(征/)若火之燎于原(盤/庚)予若觀火(同/上)無若火始𦦨𦦨(洛/誥)如¶
<pb:KR3k0025_WYG_001-21b>¶
火烈烈則莫我敢曷(詩/)宫正春秋以木鐸修火禁　司¶
爟掌行火之政令四時變國火以救時疾季春出火民¶
咸從之季秋内火民亦如之注云春取榆柳之火夏取¶
棗杏之火季夏取桑柘之火秋取柞楢之火冬取槐檀¶
之火　司烜氏中春以木鐸修火禁于國中(並周/禮)孟夏¶
盛徳在火　仲夏無用火南方　後聖有作修火之利¶
范金合土以炮以燔以烹以炙　季春出火為焚也(並/記)¶
夫兵猶火也弗戢将自焚也(左/傳)古之火正或食於心或¶
<pb:KR3k0025_WYG_001-22a>¶
食於味以出内火　炎帝氏以火紀故為火師而火名¶
(並同/上)鑽燧改火(論/語)¶
子舜使益掌火益烈山澤而焚之(孟/子)若火之始然(同/上)趙¶
襄子狩於中山藉芿燔林有一人自石壁中出從燼上¶
下襄子問奚道而處石奚道而入火其人曰奚物而謂¶
石奚物而謂火(列/子)日月出矣而爝火不息(荘/子)指窮於為¶
薪火傳也　利害相摩生火甚多衆人焚和月固不勝¶
火(並同/上)施薪若一火就燥也(荀/子)順風縱火紫芝與蕭艾¶
<pb:KR3k0025_WYG_001-22b>¶
俱盡(同/上)火攻有五一曰火人二曰火積三曰火輜四曰¶
火庫五曰火墜(孫/子)¶
史顓帝命火正黎司地(史厯/書)武王渡河有火復于王屋¶
流為烏(周本/紀)神農氏作以火承木故為炎帝又曰堯封¶
於唐木生火故為火徳(前律/厯志)火南方揚光輝為明者也¶
其於王者南面嚮明而治(五行/志)漢承堯運旗幟尚赤叶¶
於火徳(髙祖/賛)炎帝承離執衡司夏注云火為禮禮者齊¶
齊者平故為衡(魏相/傳)火者陽之精也火性炎上人所用¶
<pb:KR3k0025_WYG_001-23a>¶
烹飪者也(後五行/志注)棄法律逐功臣殺太子以妾為妻則¶
火不炎上賢佞分别官人有事率由舊章敬重功勲殊¶
别適庶如此則火得其性矣　陳蕃等上疏曰火極隂¶
之變也前始春而獄刑慘故火不炎上(並同/上)荀爽曰火¶
生於木木盛於火其徳為教其象在易之離在地為火¶
在天為日夏則火王其精在天温煖之氣養生百木(荀/爽)¶
(傳/)王劭上表請變火曰在晉時有人以洛陽火渡江者¶
世世事之火色變青今温酒及炙肉用石炭木炭火竹¶
<pb:KR3k0025_WYG_001-23b>¶
火草火麻荄火氣味各不同以此推之新火舊火理應¶
有異(北史隋/文帝時)火為威徳(隋天/文志)唐時清明賜火(詳見寒/食類)¶
傳記燧人為燧皇以火紀物(尚書/大傳)黎為髙辛氏炎正以¶
淳耀篤大天明地徳光照四海故名之曰祝融(國/語)火之¶
為言化也陽氣用事萬物變化(白虎/通)火陽也君之象也¶
(同/上)連渾府有火井炎氣上昇以草焚之則煙騰火發故¶
名焚臺(郡國/志)宛渠國夜則琢然石以代日光火大如粟¶
輝耀一室(拾遺/記)燧明國有火樹名燧木有鳥名鴞啄樹¶
<pb:KR3k0025_WYG_001-24a>¶
則燦然火出(同/上)岱山之東有圓淵孟夏月水常騰沸人¶
掘地得焦石如炭往往有火焉(同/上)火林山有火獸似䑕¶
毛長二三寸績之可為火浣布(十洲/記)崌山有鳥如鴞而¶
赤身白首名曰竊指可以衛火(山海/經)厭火國人首獸身¶
火出口中(同/上)冶師陶安公數行火術一旦散上紫色衝¶
天湏臾朱雀止冶上曰安公安公冶與天通七月七日¶
迎汝以赤龍龍至安公騎之東南而上(列仙/傳)葛仙翁與¶
客談話時天寒公因吐氣火赫然從口中出客皆減衣¶
<pb:KR3k0025_WYG_001-24b>¶
(别/傳)積油萬石則自然生火(博物/志)南方有炎火山四月生¶
火十二月火滅草木皆生枝條至火然草木葉落取此¶
木以為薪然之不盡以其皮績之為火浣布(𤣥中/記)神丘¶
有火穴光照千里(括地/圖)陽燧以銅為之形如鏡照物則¶
景倒向日生火(古今/注)譬如鑚火兩木相因火出木盡灰¶
飛煙滅(圓覺/經)如取螢火燒須彌山終不能著(同/上)溈山禪¶
師參百丈師百丈云汝撥鑪中有火否師撥云無百丈¶
深撥得少火以示之師發悟禮謝(𫝊燈/録)¶
<pb:KR3k0025_WYG_001-25a>¶
集陶公矍鑠呵赤電回禄睢盱揚紫烟(李/白)鄰火夜深明¶
(杜/詩)爐存火似紅(同/上)皇甫補官古陸渾時當大冬澤乾源¶
山狂谷狠相吐吞風怒不休何軒軒擺磨出火以自燔¶
有聲夜中驚莫原天跳地踔顛乾坤赫赫上照窮崖垠¶
截然髙周燒四垣神焦鬼爛無逃門(韓/詩)逺火明連艘(栁/詩)¶
火晶燥露滋(同/上)起來望南山山火燒山田㣲紅久如滅¶
短熖復相連(温庭/筠)¶
本朝鑚木取火謂火生於木非也兩木相戛用力極則¶
<pb:KR3k0025_WYG_001-25b>¶
陽生金以石相軋則有火非特木也(程子/語)問四時取火¶
何為季夏又取一畨曰土王於未月故取之(朱文/公語)燒嚮¶
之空山(歐陽/公)隂窮火自生　風鳴燒入空城響　五行¶
居四時維火盛南訛(並同/上)照山炬火落驚猿(東/坡)野竹爆¶
哀聲幽桂飄寃芬悲同秋照蟹快若夏撩蚊　始知一¶
炬力燒盡狐兔羣　火牛入燕壘燧象奔吳軍(並同/上)火¶
災見災異部¶
　　　水火¶
<pb:KR3k0025_WYG_001-26a>¶
經水流濕火就燥(易/)水火相息　水在火上既濟火在¶
水上未濟　水火不相射　水火相逮(並/易)烹人以給水¶
火之齊　大祝執明水火而號祝　挈壺氏皆以水火¶
守之　大司冦祀五帝則奉其明水火　司烜氏掌火¶
以燧取明火於日以鑒取明水於月祭祀共明水明火¶
　畫繢之事水以龍火以圜(周/禮)水之於民也親而不尊¶
火尊而不親(記/)子産曰夫火烈民望而畏之故鮮死焉¶
水懦弱民狎而翫之則多死焉(左/傳)民之於仁也甚於水¶
<pb:KR3k0025_WYG_001-26b>¶
火水火吾見蹈而死者矣未見蹈仁而死者也(論/語)¶
子如水益深如火益熱(孟/子)猶以一杯水救一車薪之火¶
也　民非水火不生活聖人治天下使有菽粟如水火¶
(並同/上)民之所急莫急於水火(管/子)古之真人入水不濡入¶
火不熱(荘/子)水中有火乃焚大槐(同/上)水火不積則輝潤不¶
博(荀/子)有氣水火而無生(同/上)今夫水之勝火亦明矣然釡¶
鬵間之水煎沸竭盡其上而火得熾盛於下水失其所¶
以為勝者矣(韓非/子)槁竹有火弗鑚不然土中有水弗掘¶
<pb:KR3k0025_WYG_001-27a>¶
無泉(淮南/子)粟得水濕而熱甑得火燥而液水中有火火¶
中有水　積陽之熱氣生火積隂之寒氣為水(並同/上)水¶
測之而益深窮之而益逺火用之而彌明宿之而彌壮¶
(揚/子)煙生於火而煙鬱火氷生於水而氷遏水故煙㣲而¶
火盛氷泮而水通(劉/子)火炎上而受制於水水趍下而得¶
志於火(文中/子)¶
史黄帝節用水火(史本/紀)水火者隂陽之餘氣也(晉天/文志)趙¶
綽為隋齊州别駕水火不與民交(北/史)拯民於水火之中¶
<pb:KR3k0025_WYG_001-27b>¶
措之於袵席之上(通鑑唐/太宗)王義方曰天子置公卿大夫¶
欲其水火之濟鹽梅相成(本/傳)¶
𫝊記禹象物天地故水無沈氣火無災燀(國/語)火發於宻¶
水洩於深(尚書/大𫝊)水性宜冷而有華陽温泉猶曰水冷冷¶
者多也火性宜熱而有蕭丘寒熖猶曰火熱熱者多也¶
(十/籖)金錫之性一也以五月丙午日中鑄為陽燧以十一¶
月壬子夜半鑄為隂燧則就日月出火出水(捜神/記)手執¶
陽燧日前求火手執方諸承月中水(楞嚴/經)¶
<pb:KR3k0025_WYG_001-28a>¶
集女丁婦壬傳世婚一朝結讎奈後昆(韓/詩)¶
本朝水隂根陽火陽根隂(濓溪/通書)有温泉而無寒火隂能¶
從陽而陽不能從隂也(邵康/節語)陽先隂故水先成隂後陽¶
故火後成　水者火之地火者水之氣　火生於無水¶
生於有　火内暗而外明故離陽在外火之用用外也¶
水外暗而内明故坎陽在内水之用用内也(並同/上)陽陷¶
於隂為水附於隂為火(横渠/正䝉)火中虛暗離中之隂也水¶
中虛明坎中之陽也(朱文公/語録)火中有黒陽中隂也水外¶
<pb:KR3k0025_WYG_001-28b>¶
黒而中明者隂中之陽也故水謂之陽火謂之隂亦得¶
(同/上)丁女真水妃寒山便火耘(東/坡)坎離更休旺(同/上)¶
　　　木¶
經澤滅木大過　木道乃行　地中生木升　山上有¶
木漸　鴻漸于木　乗木有功也　乗木舟虛也　斲¶
木為耜楺木為耒刳木為舟剡木為楫斷木為杵弦木¶
為弧剡木為矢　巽為木　其於木也為堅多心　其¶
於木也為堅多節　其於木也為科上槁(並/易)隨山刋木¶
<pb:KR3k0025_WYG_001-29a>¶
(書/)兖州厥木惟條揚州厥木惟喬(同/上)若顛木之有由蘖¶
(盤/庚)惟木從繩則正　大木斯拔(金/縢)南有樛木　南有喬¶
木　伐木丁丁　譬彼壊木　荏苒柔木(並/詩)山虞仲冬¶
斬陽木仲夏斬隂木　柞氏夏日至令刋陽木而火之¶
冬日至令剥隂木而水之　攻木之工七輪輿弓廬匠¶
車梓(並周/禮)孟夏盛徳在木　善問者如攻堅木先其易者¶
後其節目(並/記)山有木工則度之　鳥擇木木豈能擇鳥¶
(並左/傳)¶
<pb:KR3k0025_WYG_001-29b>¶
子斧斤以時入山林材木不可勝用也(孟/子)縁木求魚(同/上)¶
為巨室則必使工師求大木工師得大木則王喜以為¶
能勝其任也匠人斲而小之則王怒以為不勝其任矣¶
　牛山之木嘗美矣以其郊於大國也斧斤伐之可以¶
為美乎是其日夜之所息雨露之所潤非無萌蘖之生¶
焉牛羊又從而牧之是以若彼濯濯也　方寸之木可¶
使髙於岑樓(並同/上)合抱之木生於毫末(老/子)匠石之齊見¶
櫟社樹其大蔽牛絜之百圍曰散木也以為舟則沈以¶
<pb:KR3k0025_WYG_001-30a>¶
為棺槨則速腐以為器則速毁以為門户則液樠以為¶
柱則蠧是不材之木也故能若是之夀(荘/子)櫟社見夢曰¶
散人又惡知散木　南伯子綦見大木焉曰此必有異¶
材夫仰而視其細枝則拳曲而不可以為棟梁俯而視¶
其大根則軸解而不可以為棺槨咶其葉則口爛而為¶
傷嗅之則使人狂酲三日而不已曰此果不材之木也¶
以至於如此其大也　荘子行山見大木枝葉茂盛採¶
木者止其傍而不取也問其故曰無所可用荘子曰此¶
<pb:KR3k0025_WYG_001-30b>¶
木以不材得終其天年　匠人曰我善治木曲者中鈎¶
直者應繩(並同/上)林木茂而斧斤至焉木成䕃而羣鳥息¶
焉(荀/子)玉在山而木潤构木必待隠木括揉矯然後直¶
木直中繩揉以為輪其曲中規雖有槁暴不復挺者揉¶
使之然也　工人斷木而成器(並同/上)廊廟之材蓋非一¶
木之枝(慎/子)賢王之用人也猶巧工之制木也大者以為¶
舟航柱梁小者以為楫楔修者以為櫩榱短者以為侏¶
儒枅櫨(淮南/子)木方茂盛終日採而不知秋風下霜一夕¶
<pb:KR3k0025_WYG_001-31a>¶
而殫(同/上)春木之芚兮(揚/子)止於下漸於上(同/上)木生蝎蝎盛¶
而木枯(符/子)¶
史庖犧繼天而王為百王元首徳始於木故為帝太昊¶
(前律/厯志)顓帝所建帝嚳受之青陽元嚻之孫水生木故為¶
木徳號曰髙辛　武王伐紂水生木故為木徳(並同/上)震¶
在東方為春為木也(五行/志)太皥乗震執規司春注云木¶
為仁仁主生生者圓故為規(魏相/傳)揉曲木者不累日(公/孫)¶
(𢎞/傳)蟠木根柢輪囷離竒而為萬乗器者以左右先為之¶
<pb:KR3k0025_WYG_001-31b>¶
容也(鄒陽/傳)田獵不宿飲食不享出入不節奪民農時及¶
有姦謀則木不曲直田狩有三駈之制飲食有享獻之¶
禮出入有名使民以時務在勸農桑謀在安百姓如此¶
則木得其性矣(後五/行志)干雲蔽日之木起於青葱(後丁/洪傳)甄¶
琛上表曰凡使人工堅木者必為之擇良斧(北/史)南方頓¶
遜國有酒樹似安石榴取花汁停杯中數日成酒美而¶
醉人(南/史)貞觀中山南獻木連理玲瓏交錯有同羅木(唐/書)¶
大厯十二年郭逺獲瑞木有文曰天下太平獻之(唐代/宗)¶
<pb:KR3k0025_WYG_001-32a>¶
唐太宗嘗玩禁中木曰嘉木也(宇文士/及傳)¶
傳記木冒也冒地而生東方之行(説/文)密山上多丹木實¶
如飴食之不飢玉膏灌丹木(山海/經)建木在弱水上上有¶
九欘下有九衢(同/上)少室山有木名帝休黄華黒實服之¶
不怒(同/上)南荒中如何之樹三百年作花五百年作實金¶
刀剖之則飴食之得地仙(神異/經)佷山有異木人無見其¶
朽者其名千嵗(宜都山/川記)明光殿前有長生樹二株(洛陽/記)¶
聚窟洲有返魂樹伐其根心於玉釜中煑取汁煎之令¶
<pb:KR3k0025_WYG_001-32b>¶
可丸死屍在地聞氣乃活(十洲/記)瘣木符婁注云為木病¶
無枝條(爾/雅)三株樹生赤水之上(博物/志)東方朔從西那國¶
得風聲木十枝實如細珠風吹枝如玉聲(洞𡨕/記)元光五¶
年起夀福靈壇種垂龍之木其枝似龍體倒垂亦曰傾¶
虹樹亦曰珠枝樹(同/上)¶
集木欣欣而向榮(陶淵/明詞)木既繁而後緑(張景陽/七命)夫大木¶
為杗細木為桷欂櫨侏儒椳闑扂楔各得其宜施以成¶
室者匠氏之工也(韓進/學解)詰匠氏之不以杙為楹(同/上)晉之¶
<pb:KR3k0025_WYG_001-33a>¶
北山有異材梓匠工師恒用之為宫室求大木者皆歸¶
焉(柳音/問)直木忌先伐(李/白)樹古青蘿懸　樹雜日易隠¶
古木盡入蒼梧雲(並同/上)䕶堤盤古木(杜/詩)林木在庭户宻¶
榦疊蒼翠　枯木生龍鱗　老樹飽經霜　寒木疊旌¶
斾　山木抱雲稠(並同/上)忩前兩好樹衆葉光薿薿秋風¶
一披拂䇿䇿鳴不已(韓/詩)瑠璃翦木葉　老樹無枝葉風¶
霜不復侵腹穿人可過皮剥蟻還尋寄托惟朝菌依投¶
絶暮禽猶堪持改火未肯但空心(並同/上)髙樹臨清池(柳/詩)¶
<pb:KR3k0025_WYG_001-33b>¶
清隂自可庇　榦有千年竦　珠樹玲瓏隔翠㣲(並同/上)¶
本朝枯根老脈冬不發遶樹百匝空徘徊(歐陽/公)庭樹忽¶
改色秋風動其枝　翠樹鬱如弄　芬芳弄嘉月翠緑¶
相森茂　春榮忽已衰夏月換初秀　古木卧山腰¶
危根老盤石　老枿亂發争春妍　清霜一夕零衆木¶
少堅勁(並同/上)散木支離得自全交柯蚴蟉欲相纒不須¶
更説能鳴鴈要以空中得盡年(東/坡)因嗟大不為梁棟又¶
嗟賤不為薪槱　穉杉戢戢三千本且作凌雲合抱㸔¶
<pb:KR3k0025_WYG_001-34a>¶
　樹林幽翠滿山谷　拱把不知數㑹當出千尋(並同/上)¶
木鳴端自語(陳后/山)¶
　　　金¶
經二人同心其利斷金(易/)金作贖刑　厥貢惟金三品¶
　若金用汝作礪(並/書)大輅南金(泮/水)職方氏東南曰揚州¶
其利金錫　大司冦入鈞金束矢於朝然後聴之　職¶
金入其金錫于兵器之府　考工記吳粤之金錫　鑠¶
金以為刃　攻金之工六築冶鳬㮚段桃　築氏執下¶
<pb:KR3k0025_WYG_001-34b>¶
齊冶氏執上齊鳬氏為聲㮚氏為量段氏為鏄桃氏為¶
刃　㮚氏改煎金錫則不耗(周/禮)天子之六工曰金工¶
孟秋盛徳在金　内金示和也(並/記)貢金九牧(左/傳)¶
子金聲而玉振之也金聲也者始條理也(孟/子)湯以荘山¶
之金禹以歴山之金贖民之賣子者(管/子)葛盧山發而出¶
金蚩尤取之為劒鎧雍狐山發而出金蚩尤取以為㦸¶
　堯之治天下也猶金之在鑪恣冶者之所鑄(並同/上)齊¶
人有欲金者清旦適鬻金之所因攫其金而去吏捕得¶
<pb:KR3k0025_WYG_001-35a>¶
之問曰人皆在焉子攫人之金何故對曰取金之時不¶
見人惟見金(列/子)大冶鑄金金踴躍曰我且必為鏌鎁夫¶
大冶必以為不祥之金(荘/子)金之性沈託之於舟則浮(淮/南)¶
(子/)舜藏千金於嶄嚴之山所以塞貪鄙之心也(同/上)覿君¶
子者問鑄人不問鑄金(揚/子)荆南麗水之中生金(韓非/子)¶
史虞夏之幣金有三品或白或黄或赤或錢或布或刀¶
或龜貝(平準/書)武帝時有司言金有三等又造金錫為白¶
金(同/上)范蠡居家則致千金(貨殖/傳)少昊黄帝之子土生金¶
<pb:KR3k0025_WYG_001-35b>¶
故為金徳號曰金天氏(前律/厯志)顓帝五世生鯀鯀生禹舜¶
嬗以天下土生金故為金徳(同/上)金西方萬物既成殺氣¶
之始也(五行/志)文帝作露臺召匠計之直百金上曰百金¶
中人十家之産也(本/紀)少昊乗兊執矩司秋注云金為義¶
義者成成者方故為矩(魏相/傳)好戰攻輕百姓飾城郭侵¶
邊城則金不從革出軍行師把旄杖鉞誓士衆抗威武¶
動静應誼説以犯難民忘其死如此則金得其性矣(後/五)¶
(行/志)金之為言禁也言秋時萬物隂氣所禁止物也(后西/羌傳)¶
<pb:KR3k0025_WYG_001-36a>¶
(序/)太宗謂魏徵曰公獨不見金在鑛何足貴耶善冶鍛¶
而為器人乃寳之朕方自比於金以卿為良匠而加礪¶
焉(唐魏/徵傳)¶
傳記衆口鑠金(國/語)金有五色西方之行也(説/文)金者少隂¶
有中和之性(白虎/通)體性堅剛半隂半陽五音為商五常¶
為義五事為言非土不成(同/上)衆口鑠金者在五行二曰¶
火五事二曰言言與火宜故曰鑠金(論/衡)延陵季子見遺¶
金於路呼牧者取之牧者曰何子居之髙而視之下也¶
<pb:KR3k0025_WYG_001-36b>¶
類君子而言野也有君不臣有友不友當暑衣裘吾豈¶
取金者乎(韓詩/外傳)¶
集惟金三品揚越作貢五材之珍是謂國用(郭璞/賦)沈其¶
質兮五材或厥耀其光兮六府以修(栁子/厚賦)蓐收肅金氣¶
(李/白)爽氣金天豁(杜/詩)大暑運金剛(同/上)鏗如撞羣金(韓/文)金神¶
所司刑(同/上)¶
本朝金氣與髙明(山/谷)傾家取樂不論命散盡黄金如轉¶
燭　鄔裏金多曷足憑(並同/上)¶
<pb:KR3k0025_WYG_001-37a>¶
　　　土¶
經百穀草木麗乎土(易/)安土敦乎仁(易/)惟荒度土功(書/)¶
任土作貢　禹敷土　兾州厥土惟白壤　兖州厥土¶
黒墳　青州厥土白墳　徐州厥土赤埴墳厥貢惟土¶
五色　揚荆州厥土惟塗泥　豫州厥土惟壤下土墳¶
壚　梁州厥土青黎　雍州厥土惟黄壤　庶土交正¶
　錫土姓　自服于土中(並/書)適彼樂土(詩/)徹我疆土(江/漢)¶
禹敷下土方(長/發)大司徒以土㑹之法辨五地之物生以¶
<pb:KR3k0025_WYG_001-37b>¶
土宜之法辨十有二土之名物以土均之法辨五物九¶
等　考工記凝土以為器(周/禮)天子之六府曰司土天子¶
之六工曰土工　無曠土　中央土　因吉土以饗帝¶
于郊　社祭土而主隂氣也　土敝則草木不長(並/記)地¶
一撮土之多(中/庸)凡土功龍見而畢務(左/傳)公子重耳過衛¶
乞食于野人野人與之塊子犯曰天賜也注云得土有¶
國之祥(同/上)¶
子九層之臺起於累土(老/子)今夫百昌皆生於土而反於¶
<pb:KR3k0025_WYG_001-38a>¶
土(荘/子)如土委地(同/上)貴土食之本也(荀/子)積土成山而風雲¶
生焉(同/上)¶
史公孫臣言漢得土徳(史厯/書)黄帝氏作火生土故曰土¶
徳(前律/厯志)虞帝之系曰顓帝生窮蟬五世生瞽瞍瞽瞍生¶
舜堯嬗以天下火生土故為土徳(同/上)闢土植穀曰農(食/貨)¶
(志/)爰稼作土順位稱坤孕金成徳履艮為尊(音樂/志)黄帝¶
乗坤艮執繩司下土(魏相/傳)土者中央之部(杜欽/傳)治宫室¶
飾臺榭白淫亂犯親戚侮父兄則稼穡不成宫廟大小¶
<pb:KR3k0025_WYG_001-38b>¶
髙卑有制后夫人媵妾多少進退有度九族親疏長幼¶
有序如此則土得其性矣(後五/行志)¶
傳記土吐也吐生物也(爾/雅)土所以王四季者何木非土¶
不生火非土不榮金非土不成水非土不髙(白虎/通)¶
集禹之力獻功降省下土方(楚詞/天問)農祥晨正土膏脈起¶
(張衡/賦)九土星分(左思/賦)¶
本朝中央土寄王之説非也五行之氣分王四時然於¶
中央在季夏之末者八卦之作坤在西南西南致養之¶
<pb:KR3k0025_WYG_001-39a>¶
道在離兊之間離兊即金火也是以在季夏之末(横渠/正蒙)¶
土寄王四季每季皆十八日是土計七十二日其它四¶
行分四時亦各得七十二日共成三百六十日也(朱文/公語)¶
　¶
　¶
　¶
　¶
　¶
<pb:KR3k0025_WYG_001-39b>¶
　¶
　¶
　¶
　¶
　¶
　¶
　¶
　記纂淵海卷一¶
