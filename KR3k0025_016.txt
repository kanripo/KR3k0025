# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:33.367798
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷十六
<pb:KR3k0025_WYG_016-1a>¶
欽定四庫全書¶
　記纂淵海卷十六　　　　宋　潘自牧　撰¶
　　郡縣部¶
　　　廣南西路¶
　　　　雷州(倚郭一/外縣二)　(海康/遂溪)　(徐聞/)¶
郡號海康　驚雷　徐聞　鐵把　合州¶
州沿革斗牛之分古越地秦屬象郡漢合浦郡徐聞縣¶
地梁置合州後改南合州隋曰合州大業廢屬合浦郡¶
<pb:KR3k0025_WYG_016-1b>¶
唐武徳復南合州為徐聞郡貞觀改東合州又改雷州¶
天寶曰海康郡屬嶺南道五代地入南漢(沿革/表)¶
縣沿革海康本漢徐聞縣地梁立南合州隋開皇置海¶
康縣大業屬合浦郡唐復置州治此　遂溪本漢徐聞¶
縣地南齊置椹縣隋置鐵把縣後改椹縣曰椹川並屬¶
合浦郡唐武徳屬南合州　觀屬雷州後省二縣置遂¶
溪縣　徐聞漢初置縣齊改曰齊康縣置郡隋廢郡改¶
縣曰隋康　觀復漢置舊名(沿革/表)¶
<pb:KR3k0025_WYG_016-2a>¶
形勝擎雷山在海康縣被雷震成水曰驚雷水　思靈¶
島在海烏蛇山在海康　老鵶州抵瓊州界四里　虎¶
頭山英髙山徒㑹山螺岡鹿洲卵洲皆在海康(輿地/紀勝)又雷¶
州春夏多雷秋日則伏地中其形如彘人取而食之(國史/補)¶
人物皇朝呉國鑑為太廟齋郎蘇子由貶雷州為創一¶
小閣鑑坐編管(輿地/紀勝)¶
本朝開寶四年省遂溪徐聞二縣入海康乾道復置徐¶
聞紹興復置遂溪(沿革/表)¶
<pb:KR3k0025_WYG_016-2b>¶
集百尺危樓四逺明人従鼇背戲滄溟乾坤到處皆在¶
目山海何人更作經　死誦憐忠愍生還喜子由荒祠¶
連舊宅幾見白雲秋　更說此州竒特事冦公歸後二¶
蘇来(梁/山)¶
　　　　欽州(倚郭一/外縣一)　(安逺/靈山)¶
郡號寧越　欽水　安京　欽江　靈山　南賓¶
州沿革牽牛星紀之次古越地秦象郡地漢屬合浦郡¶
宋分置宋夀郡梁兼置安州隋廢郡改安州曰欽州大¶
<pb:KR3k0025_WYG_016-3a>¶
業改寧越郡唐置欽州析置玉田南亭州貞觀州廢天¶
寶曰寧越郡乾元曰欽州五代地入南漢(沿革/表)¶
縣沿革安逺本漢合浦縣地梁分宋夀郡置安京郡隋¶
廢為縣屬欽州唐改保京縣本朝更今名　靈山本漢¶
合浦縣地宋置宋夀宋廣二郡隋廢宋廣為新化縣宋¶
夀為欽江縣開皇改新化曰内亭又置南賔縣後又置¶
遵化縣唐初治欽江武徳以南賔置玉州以内亭遵化¶
置南亭州　觀州廢並來屬後更南賔曰靈山自欽江¶
<pb:KR3k0025_WYG_016-3b>¶
徙治焉本朝徙置安逺(沿革/表)¶
形勝三山在安遠南　五湖在州城外　羅浮山在州¶
西北　三海岩在靈山縣境　日岩月岩龜岩醉石卧¶
石並在江濵(輿地/紀勝)¶
人物唐寗悌原修國史以直筆忤㫖致仕　皇朝黄渙¶
建炎死於王事(輿地/紀勝)¶
本朝開寶五年省欽江内亭遵化三縣入靈山　景徳¶
三年更保京縣名安逺(沿革/表)¶
<pb:KR3k0025_WYG_016-4a>¶
集僧憐海石為碁子客懼蠻雷作酒杯(陶/弼)商誇合浦珠¶
胎賤民樂占城稻米豐火炬影沈江岸北潮聲流過郡¶
城東　三石禊橋春㑹永五湖吟舫夜歸遲　寧越佳¶
山水(並/同)¶
　　　　廉州(倚郭一/外縣一)　(合浦/石康)¶
郡號合浦　珠官　禄川　合州　珠池¶
州沿革牛女之分百越地秦屬象郡漢合浦郡呉改珠¶
官郡後復故宋兼置越州及臨瘴郡隋廢郡大業改越¶
<pb:KR3k0025_WYG_016-4b>¶
州為禄州尋改合州又改合浦郡唐武徳復越州又置¶
姜州貞觀改越州曰廉州廢姜州入焉天寶曰合浦郡¶
屬嶺南道五代地入南漢(地理沿/革表)¶
縣沿革合浦本漢合浦縣治呉珠官晉合浦宋以後越¶
州唐廉州皆置此武徳置安昌髙城大廉等縣屬焉又¶
置梁州及封山東羅蔡龍等縣　觀置珠池縣尋廢姜¶
州以縣來屬省安昌珠池入合浦髙城入蔡龍乾元後¶
又廢東羅本朝省入合浦　石康本漢欝林郡治隋末¶
<pb:KR3k0025_WYG_016-5a>¶
蕭銑分興徳縣置安樂縣唐　觀省安樂乾封重置屬¶
欝林州調露割横貴二州地置岩州及石岩髙城思封¶
三縣永隆以安樂𨽻岩州天寶曰安樂郡至徳改常樂¶
郡更安樂縣為常樂以岩州為常樂州本朝並省置石¶
康縣(沿革/表)¶
形勝明月溪緑雲溪在合浦　五黃山昔樵夫見五人¶
黃冠談笑於此　百良山在合浦象鼻山在合浦　狼¶
頭山在九域志(輿地/紀勝)¶
<pb:KR3k0025_WYG_016-5b>¶
本朝開寶五年廢常樂州入廉州以常樂思封髙城石¶
岩四縣地併慱龜零渌鹽埸置石康縣來屬省封山蔡¶
龍大廉入合浦太平興國廢廉州以海門鎮置太平軍¶
省合浦入石康咸平復置廉州治合浦(沿革/表)¶
集合浦還珠舊有亭使君方似古人清沙中蚌蛤胎常¶
滿潭㡳蛟龍睡不驚(陶/弼)昔時孟太守忠信行海隅不賊¶
蚌蛤胎水底多還珠(同/上)¶
　　　　欝林州(倚郭一/外縣二)　(南流/興業)　(博白/)¶
<pb:KR3k0025_WYG_016-6a>¶
郡號尹州　寒山　西甌　建寧　南流　興業¶
州沿革牛女分野一云翼軫古蠻夷地春秋西甌地秦¶
置桂林郡又象郡地漢平南越為欝林合浦二郡地梁¶
置定州改南定州陳置石南郡隋廢郡改尹州大業改¶
欝林尋又為郡唐武徳置牢州永淳置黨州麟徳置欝¶
州乾封改欝林州天寶改定州寧林欝林二郡屬嶺南¶
五代地入南漢(地理沿/革表)¶
縣沿革南流本漢合浦郡合浦縣地梁置定川縣隋廢¶
<pb:KR3k0025_WYG_016-6b>¶
郡以縣屬合州開皇置南流縣尋廢唐武徳置義州貞¶
觀復南流又以潘之定川及置岩川𨽻焉改牢州永淳¶
置黨州撫康善勞善文寧仁安寧懐義福陽古符八縣¶
尋割仁安以下四縣立平琴州至徳更仁安曰容山後¶
廢平琴入黨州省善文寧仁福陽古符四縣本朝並¶
省入南流　興業本陳石南郡隋廢為縣屬欝林郡蕭¶
銑併置興徳縣唐　觀石南屬貴州麟徳置欝州於此¶
又析置興業潭栗縣及欝林興徳屬焉乾封徙置欝林¶
<pb:KR3k0025_WYG_016-7a>¶
縣建中省石南入興業徙州治焉又省潭栗　愽白本¶
漢合浦縣地隋置南昌縣屬合浦郡唐析置南州愽白¶
周羅建寧三縣治愽白縣尋改白州後以南昌來屬本¶
朝併省入愽白(沿革/表)¶
形勝凝霧山飛雲山紫陽岩緑秀嶺陵青山愽白溪鳳¶
飛山龍蟠山馬騎山皆在愽白縣　萬石山在興業¶
萬禄山在愽白　東斗山在舊州東南斗山在舊州南¶
　銅鼓山在南流　銅鼔潭在愽白　五龍山在南流¶
<pb:KR3k0025_WYG_016-7b>¶
　六熊山在愽白(輿地/紀勝)¶
本朝開寶五年省鬰林興徳入興業縣廢白州省周羅¶
建寧南昌入愽白𨽻廉州七年復立白州廢牢黨二州省¶
撫康善勞容山懐義定州宕川皆入南流來屬至道二¶
年自興業徙州治南流政和廢白州後復置紹興又廢¶
白州以縣來屬(沿革/表)¶
集日將先聖詩書教暫作文翁守鬰林(楊叔/賢)南流底處¶
所絳帳居尊嚴(李鼎送/髙補之)漢令班南海蠻兵避鬰林天涯¶
<pb:KR3k0025_WYG_016-8a>¶
柱分界徼外貢輸金坐失姦臣意難明報國心一棺忠¶
勇骨漂泊瘴江深(温公馬/伏波詩)¶
　　　　賀州(倚郭一/外縣二)　(臨賀/富川)　(桂嶺/)¶
郡號賀山　賀水　臨賀　桂嶺　臨慶¶
州沿革星紀鶉尾之次秦屬南海郡漢屬蒼梧郡呉分¶
立臨賀郡宋改臨慶國齊復臨賀郡隋廢郡為賀州大¶
業廢屬始安郡唐武徳置賀州綏越郡天寶曰臨賀郡¶
五代馬氏有之後入南漢(沿革/表)¶
<pb:KR3k0025_WYG_016-8b>¶
縣沿革臨賀漢屬蒼梧郡又封陽縣呉以臨賀為郡治¶
封陽屬焉隋立賀州大業廢屬始安郡省臨賀置綏越¶
蕩山二縣尋皆省封陽屬蒼梧郡唐復臨賀縣為州治¶
封陽來屬天寶置蕩山縣本朝並入臨賀　富川漢屬¶
蒼梧郡又馮乗縣地隋富川屬賀州始安郡馮乘屬零¶
陵郡唐武徳二縣來屬天寶改富川曰富永後復故¶
桂嶺本漢臨賀縣地呉置建興縣屬臨賀郡晉改興安¶
隋更今名屬熈平郡唐武徳來屬(沿革/表)¶
<pb:KR3k0025_WYG_016-9a>¶
形勝橘山在臨賀　桂山在桂嶺　龍溪山在富川¶
龍門灘至州城八里　白雲山碧雲岩仙溪水靈溪水¶
皆在富川　錫溪水在臨賀　銀殿山在富川　甑山¶
州西髙千餘丈　臨賀嶺五嶺之一也(輿地/紀勝)¶
人物皇朝毛温交冦竊發温以主簿紏土豪戰勝挫賊¶
　毛士毅為石城令李接反士毅戰死　毛塤居䘮毁¶
瘠十年不調　林動獻本政書十五篇　五輪受薦憲¶
臺俄以爭獄事還其薦章　岳飛為中興名將(同/上)¶
<pb:KR3k0025_WYG_016-9b>¶
本朝賀州初𨽻廣東大觀改𨽻西路　開寶四年省封¶
陽蕩山縣入臨賀省馮乗入富川(沿革/表)¶
集賀州城西丹甑山一亭摇挿紫雲間龍墀讓䇿名猶¶
在鶴馭臨風去不還(郭祥/正)羽客朝元地遺壇古樹中煉¶
成丹竈在騎去鶴巢空(陶/弼)¶
　　　　瓊州(倚郭一/外縣四)　(瓊山/澄邁)　(文昌/)　(臨髙/)　(樂㑹/)¶
　　　　　靖海軍節度¶
郡號曽口　靖海　瓊山　容瓊¶
<pb:KR3k0025_WYG_016-10a>¶
州沿革牛女之分南裔蠻夷之地漢珠崖郡地武帝置¶
珠崖儋耳二郡後皆廢東漢置珠崖縣屬合浦郡呉改¶
珠崖郡晉廢之梁立崖州隋大業更珠崖郡唐初為崖¶
州貞觀析置瓊州後廢又置天寶改瓊山郡屬嶺南五¶
代地入南漢(地理沿/革表)¶
縣沿革瓊山本漢瑇瑁曋都二縣地隋置顔盧縣屬珠¶
崖郡大業於曋都地置舎城縣唐武徳於舎城置崖州¶
顔盧屬焉貞觀改顔城後於瑁瑇地置瓊山縣為郡州¶
<pb:KR3k0025_WYG_016-10b>¶
治析置甑口顔羅容瓊三縣開元省顔城貞觀省容瓊¶
入瓊山屬崖州五代省甑口顔羅本朝廢崖州以縣來¶
屬　澄邁本漢茍中縣地隋大業置澄邁縣屬珠崖郡¶
唐屬崖州　文昌本漢紫具縣地唐武徳置平昌縣屬¶
崖州貞觀更今名　臨髙唐武徳分平昌縣置臨機縣¶
屬崖州貞觀來屬開元更今名　樂㑹唐顯慶初置屬¶
瓊州(沿革/表)¶
形勝瓊山白玉乃奉化鄉二村名　澄邁山在本縣¶
<pb:KR3k0025_WYG_016-11a>¶
毗耶山在臨髙　隂陽山在樂㑹　雲露山在瓊山西¶
南　三坑水在文昌　五指山在臨髙　七星山在瓊¶
山　紫具蒼錫山在文昌(輿地/紀勝)¶
人物皇朝姜唐佐従東坡學　陳孚従宋公貫之學郡¶
人得進士出身自孚始　杜介之真純野逸有隠士風¶
　王進慶事母至孝(同/上)¶
本朝開寶五年廢舊崖州以舎城澄邁文昌三縣來屬¶
熈寧省舎城入瓊山　大觀三年以樂㑹縣屬萬安軍¶
<pb:KR3k0025_WYG_016-11b>¶
尋復故　政和元年升靖海軍節度(沿革/表)¶
集適従瓊管魚龍窟秀出羊城翰墨場蒼海何曽斷地¶
脉白袍端合破天荒(東坡贈/姜唐佐)瓊崖千里環海底民夷錯¶
居古相蒙方壺蓬萊此别宮峻靈獨立秀且雄為帝守¶
寶甚嚴恭(東/坡)¶
　　　　昌化軍(倚郭一/外縣二)　(宜倫/昌化)　(感恩/)¶
郡號儋耳　宜倫　毗耶　昭山　倫江　南崖¶
軍沿革星土同瓊州漢武置儋耳郡梁屬崖州隋珠崖¶
<pb:KR3k0025_WYG_016-12a>¶
郡治大業分置儋耳郡唐武徳立儋州天寶改昌化郡¶
屬嶺南五代地入南漢(沿革/表)¶
縣沿革宜倫本漢儋耳郡地隋義倫縣為珠崖郡治唐¶
武徳置儋州本朝廢為縣　昌化本漢至來縣地隋大¶
業置昌化縣屬珠崖郡唐武徳來屬貞觀析置吉安縣¶
乾元省之　感恩本漢九說儋耳二縣地隋大業改今¶
名又置毗善縣並屬珠崖郡唐武徳來屬更毗善曰富¶
羅乾元立洛場縣南漢省富羅本朝並省入感恩(沿革/表)¶
<pb:KR3k0025_WYG_016-12b>¶
形勝昭山在宜倫　明山二石如人形號兄弟石乳¶
泉在天慶觀東坡有賦　相泉趙相所鑿　徳義山黎¶
曉山黎毗山皆在宜倫　黎虞山在感恩黎母山黎粉¶
山見寰宇記(輿地/紀勝)¶
人物皇朝王霄以貢士住辟雍　王公輔曉天文東坡¶
甚重之(同/上)¶
本朝太平興國改義倫縣曰宜倫省洛場縣　熈寧六¶
年降儋州為昌化軍省昌化縣入宜倫又省感恩縣元¶
<pb:KR3k0025_WYG_016-13a>¶
豐復置二縣　紹興五年廢軍入瓊州十三年復置(沿/革)¶
(表/)¶
集竒峰望黎母何異松與邙飛泉㵼萬仞舞鶴雙低昂¶
芋魁儻可飽無肉亦奚傷　不用長愁掛月村㯽榔生¶
子竹成孫　潮聲捲海千峰雨月色侵門滿地霜　儋¶
耳道中還可樂東坡安用嘆窮途(胡/銓)¶
　　　　萬安軍(倚郭一/外縣一)　(萬寕/陵水)¶
郡號萬寧　萬全　陵水　赤隴　金山¶
<pb:KR3k0025_WYG_016-13b>¶
軍沿革星土同瓊州隋屬珠崖郡唐貞觀屬瓊州後屬¶
崖州龍朔立萬安州天寶曰萬安郡至徳改萬全郡屬¶
嶺南五代地入南漢(沿革/表)¶
縣沿革萬寧本漢紫具縣地唐貞觀置萬安富雲博遼¶
三縣屬瓊州後屬崖州龍朔萬安州治此開元省治陵¶
水至徳改萬安曰萬全貞元復故名又自陵水徙治焉¶
本朝改今名　陵水本漢臨振縣地隋大業治縣唐初¶
屬振州後來屬開元為州治後復遷(沿革/表)¶
<pb:KR3k0025_WYG_016-14a>¶
形勝南山靈山聲山在陵水　金仙水在萬寧北　金¶
牛嶺在城西北　赤龍山在萬安東南　清溪水在萬¶
寧縣北　獨洲山在城東南　雙女石在城南(輿地/紀勝)¶
本朝熈寧六年改為萬安軍改萬全縣為萬寧省富陽¶
博遼二縣入焉七年省陵水縣入萬寧元豐復置　紹¶
興五年廢軍屬瓊州十三年復置(沿革/表)¶
集萬安無市井斗水寛百憂天低瘴雲重地薄海氣浮¶
(東/坡)¶
<pb:KR3k0025_WYG_016-14b>¶
　　　　吉陽軍(倚郭一/)　(寧逺/)¶
郡號延徳　寧逺　朱崖　臨振¶
軍沿革星土同瓊州漢朱崖郡及臨振縣隋大業置臨¶
振郡唐武徳改振州寧逺郡天寶曰延徳郡屬嶺南五¶
代地入南漢(地理沿/革表)¶
縣沿革寧逺縣隋大業分臨振郡置縣屬珠崖郡尋割¶
屬臨振郡又置延徳臨川二縣唐貞觀分寧逺置吉陽¶
縣永徽分吉陽置洛屯縣並屬振州治寧逺本朝並省¶
<pb:KR3k0025_WYG_016-15a>¶
入寧逺(沿革/表)¶
形勝育黎山育黎水落島山落猿水皆在寧逺軍石船¶
在南嶺之南　石盤去城十三里可坐十客　黎峩山¶
臨川水藤橋水皆在吉陽縣　澄島山見寰宇記(輿地/紀勝)¶
人物皇朝裴瑑晉公之十四代孫趙丞相為作家譜¶
陳中孚及其子適皆以平賊有勞相繼知昌化軍胡澹¶
庵為作記(同/上)¶
集獨上江亭望帝京鳥飛猶見半年程碧山也恐人歸¶
<pb:KR3k0025_WYG_016-15b>¶
去百匝千遭遶郡城(李徳/裕)¶
本朝開寶五年更曰崖州是謂新崖州省延徳臨川落¶
屯三縣入焉熈寧六年降為珠崖軍省寧逺吉陽為臨¶
川藤橋二縣後又置寧逺紹興五年廢郡屬瓊州十二¶
年更置吉陽軍(地理沿/革表)程途何啻一萬里户口都無二¶
百家(東/坡)且作白衣菩薩觀海邊孤絶補陀山　夢裏分¶
明見黎母生前定合到朱耶　平生不識澥渤島入海¶
要看蓬萊山(同/上)¶
<pb:KR3k0025_WYG_016-16a>¶
　　　成都府路¶
　　　　彭州(倚郭一/外縣二)　(九隴/崇寧)　(濛陽/)¶
郡號濛陽　彭門　天彭　瀰濛　小郫　天水　東¶
益　九隴¶
州沿革秦地鶉首井鬼之分禹貢梁州職方雍州之域¶
秦漢屬蜀郡晉桓温置寧蜀郡梁置東益州西魏置夭¶
水郡後周州廢置九隴郡隋開皇廢郡仁夀置濛州大¶
業廢之蜀郡唐武徳復濛州貞觀廢之垂拱置彭州屬¶
<pb:KR3k0025_WYG_016-16b>¶
劒南道天寶曰漢陽郡(地理沿/革表)¶
縣沿革九隴本漢蜀郡繁縣地晉置晉夀縣屬梓橦郡¶
後周改九隴縣及郡隋初置濛州州廢屬蜀郡唐武徳¶
置濛州貞觀屬益州垂拱為彭州治　崇寧唐儀鳳析¶
九隴導江郫縣置唐昌縣屬益州垂拱來屬長夀改周¶
昌神龍復故後梁改歸化縣後唐復為唐昌石晉改彭¶
山後復故本朝更今名　濛陽唐儀鳳析九隴新都新¶
繁什邡雒縣置垂拱來屬(沿革/表)¶
<pb:KR3k0025_WYG_016-17a>¶
形勝九隴山一名九峯曰伏隴豆隴秋隴奔馬隴走龍¶
隴駱駝隴千秋隴較車隴橫檐隴在九隴縣北　兩岐¶
山在九隴縣　大隋山有景徳寺神照禪師所居　中¶
隋山在大隋之後　小彭陽以彭門牡丹得名　小成¶
都昔有樵人逐鹿入石穴見邑屋連接問是何處人荅¶
云小成都也　天彭山以彭祖出入此山因號彭門¶
天敕山天徳山在九隴縣北　白鹿山白馬泉在濛陽¶
縣　葛璝山在九隴縣　葛仙化瀰濛水在濛陽縣¶
<pb:KR3k0025_WYG_016-17b>¶
玎璫崖在崇寧縣(輿地/紀勝)¶
人物皇朝胡銻國初召赴闕不願仕　陳脩自號市隠¶
居士(同/上)¶
集蜀路江干窄彭門地理長　天彭信方隅城勢誠斗¶
絶(蘇/頲)湖水欲平官舎好茶征初復訟氓稀(蘇子/由)¶
　　　　綿州(倚郭一/外縣四)　(巴西/彰明)　(魏城/)　(羅江/)　(鹽泉/)¶
郡號巴西　金山　左綿　涪江　綿水¶
州沿革秦地鶉首之次禹貢梁州職方雍州之域秦屬¶
<pb:KR3k0025_WYG_016-18a>¶
蜀郡漢屬廣漢郡蜀屬梓橦縣晉以後屬梓橦巴西二¶
郡西魏兼置潼州隋開皇廢郡改綿州大業改金山郡¶
唐武徳復綿州天寶曰巴西郡屬劒南道(沿革/表)¶
縣沿革巴西本漢廣漢郡涪縣西魏改巴西縣隋置金¶
山郡唐置綿州　彰明本漢涪縣地東漢永元置漢昌¶
縣屬巴西郡蜀初屬宕渠郡尋廢郡屬巴西郡惠帝分¶
屬宕渠郡西魏改縣曰昌隆隋屬金山唐先天改縣曰¶
昌明後唐改今名　魏城本漢涪縣地晉西魏置縣屬¶
<pb:KR3k0025_WYG_016-18b>¶
隋金山郡唐屬綿州　羅江本漢涪縣地晉置萬安縣¶
後移於潺亭改潺亭縣西魏復曰萬安置萬安郡隋廢¶
郡屬金山郡唐屬綿州天寶改今名　鹽泉本漢涪縣¶
地唐武徳析置魏城(同/上)¶
形勝金山在巴西縣　羅江兩水相蹙成羅紋因以名¶
縣　富樂山在巴西縣東　廉遜水在彰明縣　戴天¶
山流霞山皆在彰明　明月山仙雲山在巴西縣　涪¶
水在彰明　潺水在羅江縣　天池山在州北　天倉¶
<pb:KR3k0025_WYG_016-19a>¶
洞在彰明　玉盆山在魏城西石磬山與戴天山相接¶
　龍池山蚌溪水在羅江縣　龍䑓山在廢西昌縣¶
太筆山靈臺山在彰明髙靈山在魏城縣(輿地/紀勝)¶
人物漢涪翁著針經脉法　蜀杜微武侯招之拜為諫¶
議大夫　宋范桓年對明帝曰臣居廉遜之間(詳見/泉類)¶
梁李膺有辯才武帝問今李膺何如昔李膺對曰昔李膺¶
事桓靈之主今李膺逢堯舜之君　唐李白生於涪州¶
　陳該對䇿中髙第　皇朝蘇協始居左綿二子易簡¶
<pb:KR3k0025_WYG_016-19b>¶
易直孫舜欽　李餘年十三詣吏代母死因自殺　任¶
子宣應賢良科著古涪志　馮因年六十致仕　景尚¶
景卨雍陟雍堯俞揚師孟皆元符上書入邪等(同/上)¶
集綿州州府何磊落顯慶年中越王作孤城西北髙起¶
樓碧瓦朱甍照城郭(杜/詩)¶
本朝三川㑹合遶城下巴字體勢何盤盤却疑天工勑¶
水帝戲冩鳥跡傾波瀾(鮮于/侁)悵望古來廉遜國晩晴烟¶
樹只悠悠(同/上)磊落人為磊落州滕王閣望越王樓　蒲¶
<pb:KR3k0025_WYG_016-20a>¶
萄酒緑似江流夜宴唐家帝子樓(同/上)山従劒外呈天險¶
樹徧巴西送客愁　富樂之名誰所留建安年中劉豫¶
州擁兵入蜀萬貔貅孱璋送國來迎頭炙如巴山酒如¶
浮富樂之名此其由(唐子/西)¶
　　　　漢州(倚郭一/外縣三)　(雒縣/什邡)　(綿竹/)　(徳陽/)¶
郡號廣漢　鴈江　房湖　徳陽　綿竹　鹿頭¶
州沿革秦地井鬼分野禹貢梁州職方雍州之域秦屬¶
蜀郡漢屬廣漢郡東漢又為益州刺史治晉置新都郡¶
<pb:KR3k0025_WYG_016-20b>¶
宋齊為廣漢晉熈二郡隋廢之屬蜀郡唐初屬益州垂¶
拱分雒縣漢置州屬劒南道(沿革/表)¶
縣沿革雒縣漢屬廣漢郡東漢廣漢晉新都宋齊廣漢¶
皆為郡治改雒縣名廣漢隋屬蜀郡開皇改綿竹縣大¶
業復為雒縣　什邡漢屬廣漢郡晉屬新都郡後周為¶
方亭縣隋省之唐武徳析雒縣置什邡屬漢州　綿竹¶
漢屬廣漢郡晉屬新都郡隆安置晉熈郡周改縣名晉¶
熈隋廢郡後改縣曰孝水大業復曰綿竹唐武徳屬濛¶
<pb:KR3k0025_WYG_016-21a>¶
州貞觀州廢屬彭州垂拱來屬　徳陽本漢綿竹縣地¶
東漢析置徳陽縣後周廢之唐武徳分雒縣復置屬益¶
州埀拱來屬(沿革/表)¶
形勝房湖本唐房琯所鑿凡數百畆洲島囘環　國朝¶
咸平又開南湖泄西湖餘波以入焉　章山在什邡縣¶
西　綿水在雒縣東　孝泉在徳陽縣西昔郭華以父¶
䘮明泣告上天泉出其庭以濯父目明復如初　聖水¶
在徳陽馬鞍山　金匱山翠屏山在綿竹　寶峯山在¶
<pb:KR3k0025_WYG_016-21b>¶
什邡　躍鯉泉在徳陽昔姜詩至孝所感　沈犀橋在¶
郡北　玉妃溪在綿竹　玉女泉在什邡赤塗山紫岩¶
山十將山萬斛山皆在綿竹　金鴈津在雒縣西　白¶
魚水即沈犀橋水(輿地/紀勝)¶
人物漢嚴君平一云廣漢人　李業不受公孫述之聘¶
飲毒死　劉寵號一錢太守　姜詩以孝感雙鯉之應¶
　蜀秦泌先主辟之為従事　西魏鄧刺史十世同居¶
旌表其門　皇朝宇文之邵上書乞選監司不報棄官¶
<pb:KR3k0025_WYG_016-22a>¶
不仕　楊繪論王安石補外　張紘舉茂才異等子張¶
咸召試賢良為第一孫張浚中興名相曽孫張栻號南¶
軒先生(同/上)¶
集鹿頭何亭亭俯見千里豁(杜/甫)木落漢川夜西湖垂月¶
鈎旌旗環外次舟楫泛中流(劉夢/得)結宇依囘渚水中信¶
可居三伏氣不蒸四逹暑自沮　北來初入漢州城郭¶
邑樓臺觸目驚松桂影中旌斾色芰荷風裏管弦聲¶
鳳沼才能盡餘思鑿西湖(嚴公/期)¶
<pb:KR3k0025_WYG_016-22b>¶
本朝西湖深鎖一溪雲風景幽閑少到人天外樓臺常¶
貯月水邊花木别留春　房公昔漂泊置酒此鳴琴人¶
事有憂樂山光無古今　廣漢有姜子孝悌行里閭赤¶
眉雖豺虎弛兵過其墟至今空清泉無復雙鯉魚　橋¶
邊金作鴈湖上酒為鵞(李石詩郡/有金鴈橋)¶
　　　　卭州(倚郭一/外縣五)　(臨卭/依政)　(安仁/)　(大邑/)　(蒲江/)¶
　　　　　(火井/)¶
郡號臨卭　火井　卭崍　斜江　蒲江¶
<pb:KR3k0025_WYG_016-23a>¶
州沿革秦地井鬼之分禹貢梁州職方雍州之域秦以¶
後屬蜀郡宋齊屬晉康郡卭州西魏屬臨卭郡隋開皇¶
廢郡大業廢州復郡唐武徳置卭州臨卭郡(沿革/表)¶
縣沿革臨卭縣漢屬蜀郡西魏置臨卭郡又分置臨漢¶
縣屬蒲源郡隋開皇廢郡省臨溪大業改雅州為臨卭¶
縣以縣屬焉唐復置臨溪並屬卭州顯慶州自依政徙¶
治此太和以臨溪屬巂州後復故　依政本漢臨卭縣¶
地西魏置卭州及依政縣隋大業州廢屬臨卭郡唐初¶
<pb:KR3k0025_WYG_016-23b>¶
卭州治此後徙治臨卭　安仁本漢臨卭縣地唐武徳¶
析臨卭依政置縣貞觀省咸亨復　大邑本漢蜀郡江¶
源縣地唐咸亨析益州之晉原置　蒲江本漢臨卭縣¶
地西魏置廣定縣及蒲源郡隋開皇廢郡仁夀改曰蒲¶
江屬臨卭郡唐屬卭州太和屬雋州後復故　火井本¶
漢臨卭縣地後周置火井鎮大業升為縣屬臨卭郡唐¶
屬卭州(沿革/表)¶
形勝山曰卭崍浸曰卭水淵曰卭池毛曰卭竹(圖經/序)金¶
<pb:KR3k0025_WYG_016-24a>¶
堤鐵山在臨卭　火井在本縣(詳見/火類)　銅官山鄧通所¶
封　金釜井等有八出鹽課　白鶴山在城西八里有¶
白鶴臺　鶴鳴山虎擘泉在大邑西　四明山七盤山¶
九岫山七星井皆在臨卭　三瀑泉在霧山　青霞幛¶
碧玉潭皆山中處(輿地/紀勝)¶
人物漢司馬相如今臨卭有琴臺及文君井　三國甘¶
寧仕呉為折衝將軍　唐梁震耻為髙季興所留終身¶
不稱官爵　皇朝李公泰仕至起居舎人　常安民為¶
<pb:KR3k0025_WYG_016-24b>¶
御史子常同亦為言官忤㫖補外　陳賔號白衣御史¶
　黃昴秦檜當國上黨言二十篇檜怒欲擒殺之　杜¶
國寶數千里求其父以歸　李僑崇陵不豫久闕過宮¶
公上疏乞以所得官資囘贈二親以感動上意(同/上)¶
集火井沈熒於幽泉髙爓飛扇于天垂(文/選)我愛銅官樂¶
千年未擬還要須囘舞袖拂盡五松山(李/白)¶
本朝熈寧五年省臨溪縣入臨卭(沿革/表)平日蘭溪隠春¶
雲蕙帳眠定應猿鶴在歸去盡蘆鞭(范蜀/公)先生宴坐西¶
<pb:KR3k0025_WYG_016-25a>¶
湖曲水上青山削寒玉日光浮動山影來釀作一湖春¶
酒緑(石安/期)仰窮胡老棲神地俯壓張公釣&KR0008;磯(張宗/廣)¶
　　　　黎州(倚郭一/)　(漢源/)¶
郡號沈黎　筰都　洪源　漢源¶
州沿革井鬼之分禹貢梁州職方雍州之域秦漢屬蜀¶
郡東晉李特據蜀置漢源郡後周開越雋置黎州隋秦¶
夀置登州大業州廢屬臨卭郡唐武徳復登州後廢之¶
大足元年置黎州神龍廢開元復天寶曰洪源郡屬劒¶
<pb:KR3k0025_WYG_016-25b>¶
南道(沿革/表)¶
縣沿革漢源本漢蜀郡旄牛縣地隋大業置漢源縣唐¶
武徳増置陽山以二縣立登州州廢屬雅州貞觀屬巂¶
州永徽復屬雅州儀鳳分漢源置飛越縣大足以三縣¶
置黎州天寶改陽山為通聖五代省飛越入漢源(沿革/表)¶
形勝九折坂在卭崍山乃王尊叱馭處　三里碉一名¶
三碉城　卭崍山在州北　笋筤山在州西北　通望¶
山在大渡　河南飛越山在廢縣西北　飛水山在州¶
<pb:KR3k0025_WYG_016-26a>¶
東北　銅山城在洪源縣西北　寶葢山在梵音水之¶
東　試劒山在漢源鎮之西北　彈琴谷在州西北¶
和尚山在州東北　道士峯在龍池山之右仙人洞去¶
州五十里(輿地/紀勝)¶
本朝慶厯七年省通望縣入漢源(沿革/表)¶
集絶塞卭崍外偏城越雋東山含初夏雪林偃夕陽風¶
　喬木千年帝與齡世𫝊裁植自神僧(前人世傳唐三/藏師植杖黎云)¶
(他日州治在此/後果遷如師言)卭崍古道驚險絶我行更遭連日雪縦¶
<pb:KR3k0025_WYG_016-26b>¶
觀自古得竒勝未審底處為九折(李/燾)¶
　　　　簡州(倚郭一/外縣一)　(陽安/平泉)¶
(闕/)¶
<pb:KR3k0025_WYG_016-27a>¶
¶
<pb:KR3k0025_WYG_016-28a>¶
　¶
　¶
　　　成都府路¶
　　　　雅州(倚郭一/外縣四)　(嚴道/盧山)　(名山/)　(百丈/)　(榮經/)¶
郡號盧山　雅安　漢嘉　蒙山　嚴道　蔡蒙¶
州沿革井鬼之分禹貢梁州職方雍州之域秦漢屬蜀¶
郡東漢屬蜀郡蜀國三國先主屬漢嘉郡晉永嘉没於獠¶
西魏開生獠置濛山郡屬卭州隋廢郡置雅州大業廢¶
<pb:KR3k0025_WYG_016-28b>¶
為臨卭郡唐武徳復曰雅州天寶曰盧山郡屬劒南道¶
(沿革/表)¶
縣沿革嚴道秦初置縣漢屬蜀郡三國屬漢嘉郡西魏¶
置濛山郡改縣曰始陽隋廢郡改始陽曰濛山大業復¶
曰嚴道置臨卭郡唐雅州治初置濛陽等五縣尋省之¶
　盧山本漢蜀郡青衣縣地及靈關道屬越巂隋置盧¶
山鎮仁夀升縣屬臨卭郡唐屬雅州初置靈關縣後省¶
之儀鳳置大渡縣長安省之　名山本漢青衣縣地西¶
<pb:KR3k0025_WYG_016-29a>¶
魏置濛山縣隋改始陽曰濛山而改濛山曰名山屬臨¶
卭郡唐屬雅州貞元曰漢源後復故　百丈本嚴道縣¶
地唐武徳置百丈鎮貞觀升縣　榮經本嚴道縣地唐¶
武徳析置(沿革/表)¶
形勝其山蔡蒙其關卭崍　百丈山去本縣十五里¶
九折坡在榮經縣　三堆山在州治南　靈關山在盧¶
山縣北　雷泉山在姜城東　金船山在盧山大峽中¶
　羅帶水在盧　金馬峽金雞山在嚴道　金鵞池在¶
<pb:KR3k0025_WYG_016-29b>¶
盧山北　鳳凰山麒麟渡在嚴道　鹿池龍潭在榮經¶
縣　銅山在百丈東鄧通鑄錢地　銀山在百丈西南¶
　金穴在嚴道之金沙鎮(輿地/紀勝)¶
人物漢髙頥其弟君實子文玉一門三舉孝廉　五代¶
王承肇魏王宗侃之子也　皇朝曹光實為國破賊為¶
親報仇　曹明光實之従子也李順之亂攻復雅州¶
景自芳以二月二十日作寒食至今人依之號景村寒¶
食　何大受元祐黨人(同/上)¶
<pb:KR3k0025_WYG_016-30a>¶
集琴裡知聞維緑水茶中故舊是蒙山(白樂/天)¶
本朝熈寧五年省百丈縣入名山元祐復置(沿革/表)鵞渾¶
開性鑿龍洞隔凡塵(豐/稷)江聲捲出風雷去山色攜將圖¶
畫來(李/艾)岩前雨過仙臺迥洞口雲歸藥竈閑(宋/滋)舊譜最¶
稱蒙頂味露芽雲液勝醍醐(文潞/公)¶
　　　　茂州(倚郭一汶山/外縣一汶川)¶
郡號通化　冉駹　汶山　茂林　汶川　南㑹　鐵¶
豹¶
<pb:KR3k0025_WYG_016-30b>¶
州沿革秦地井鬼之分禹貢梁州職方雍州之域秦冉¶
駹國漢武開置汶山郡地節罷屬蜀郡東漢靈帝復汶¶
山郡梁置繩州及北部郡後周改汶山汶川郡隋廢郡¶
改蜀州尋改㑹州大業曰汶山郡唐武徳曰㑹州尋加¶
南字貞觀改茂州屬劒南道天寶曰通化郡(沿革/表)¶
縣沿革汶山本漢汶山郡汶江湔氏三縣地郡廢屬蜀¶
郡東漢復置郡及汶山縣晉置廣陽郡省汶山梁置百¶
部郡隋仁夀改廣陽曰汶山為郡治唐置茂州　汶川¶
<pb:KR3k0025_WYG_016-31a>¶
本漢綿虒廣柔二縣地初屬汶山尋𨽻蜀郡東漢以廣¶
柔屬汶山郡晉省綿虒後廢廣柔後周置汶川縣隋屬¶
汶山郡唐屬茂州(同/上)¶
形勝汶山即禹貢岷山也在列鵞村江水出焉　汶江¶
出岷山為大江　玉壘山在汶山縣東　玉輪山玉輪¶
江在縣北　石鏡山在汶山縣　龍泉山在汶山縣南¶
有龍湫　龍溪水引入城内居民汲飲　五福泉在州¶
治　五味山出五味子　鐵豹嶺即岷山(輿地/紀勝)¶
<pb:KR3k0025_WYG_016-31b>¶
集雪嶺防秋急繩橋戰勝遲(杜甫茂州有繩/橋編竹繩為之)暮倚高樓¶
對雪峯僧來不語自鳴鐘孤城返照紅將歛近市浮烟¶
翠且濃(同/上)¶
本朝熈寧九年即汶川縣治置威戎軍使(沿革/表)矧石紐¶
大禹之所宅本冉駹西漢而後通貢賦無三品之金覊¶
縻近十州之獠(李茂州/謝啓)雲迷夏禹従前宅雪壓姜維最後¶
城(李/新)山上浮雲城上色江邊羗角水中聲(同/上)¶
　　　　威州(倚郭一/外縣一)　(保寧/通化)¶
<pb:KR3k0025_WYG_016-32a>¶
郡號維川　維城　薛城¶
州沿革秦地井鬼之分古冉駹國漢武帝開汶山郡後¶
屬蜀郡唐武徳於姜維故城置維州領金山定廉二縣¶
貞觀廢之二年復立為覊縻州麟徳始為正州天寶曰¶
維州郡後沒於吐蕃太和中守將悉怛謀以州歸李徳¶
裕受之為牛僧儒所沮復棄之大中三年杜悰收復(沿/革)¶
(表/)¶
縣沿革保寧本冉駹地隋開皇討羗以其地置薛城戍¶
<pb:KR3k0025_WYG_016-32b>¶
大業沒於羗唐武徳置維州自姜維故城徙治此及置¶
薛城鹽城縣永徽省鹽城後改薛曰保寧　通化本漢¶
廣柔縣地周置石門鎮隋開皇置金川縣後改通化屬¶
汶山郡後廢唐咸亨置小封縣後復今名初屬茂州後¶
屬維州(沿革/表)¶
形勝雪山在保寧縣西南積雪不消　乳川與雪山相¶
連　花崖山在保寧北　蒲溪橋在保寧東　駱駝山¶
在保寧西　牛犂山平谷水後谷水皆在保寧北(輿地/紀勝)¶
<pb:KR3k0025_WYG_016-33a>¶
集窻含西嶺千秋雪門泊東呉萬里船(杜/詩)¶
本朝景祐三年以京遞發維州文書誤至維因改名威¶
州(沿革/表)¶
　　　　隆州(倚郭一/外縣三)　(仁夀/井研)　(貴平/)　(籍縣/)¶
郡號仁夀　南隆　仙井　陵井　隆山¶
州沿革秦地井鬼之分禹貢梁州職方雍州之域秦屬¶
蜀郡漢屬犍為郡武陽縣晉置西城戍梁置懐仁郡後¶
周置陵州隋大業置陵山郡唐武徳復陵州天寶曰仁¶
<pb:KR3k0025_WYG_016-33b>¶
夀郡(沿革/表)¶
縣沿革仁夀本漢武陽縣之東境晉置西城戍梁置懐¶
仁郡西魏以西戍置晉寧縣周置州治焉隋開皇廢郡¶
改晉寧曰仁夀大業置隆山郡唐為陵州治　井研本¶
漢武陽縣治東晉置西陽郡西魏置蒲亭縣隋改井研¶
縣開皇析置始建縣屬陵州　貴平本漢蜀郡廣都縣¶
地西魏置和仁郡及貴平平井可曇三縣周廢可曇平¶
井隋廢郡貴平縣自和仁城移治鹿川大業省籍縣入¶
<pb:KR3k0025_WYG_016-34a>¶
焉屬陵州　籍縣本漢武陽縣地後周置籍縣隋省入¶
貴平唐永徽復置(沿革/表)¶
形勝前距漢嘉後距廣都　棟牛鞞在其東鼎鼻崌崍¶
在其西(隆山/志)大小龍淵沙色如金　東嵎西嵎山相對¶
郡治居其中　麟山龜山鳳山皆在井研　佛岩山在¶
仁夀　呂公洞在井研其地號呂村　玉屏山在城西¶
玉淵池金倉山金萃山香雲山皆在仁夀　紫雲洞在¶
郡西　仁夀水在本縣　慈孝村在籍縣　走龍山在¶
<pb:KR3k0025_WYG_016-34b>¶
貴平來鳳山在井研　龍岩山去郡四十里龍臯水在¶
二溪鎮(輿地/紀勝)¶
人物皇朝牟永鉦與賊王均戰死　范雍官至樞宻使¶
　黃千陳祐李新元祐黨人　馮時及其弟昕靖康皆¶
以忠義死國　俞汝礪張邦昌僣位掛衣冠去自號捫¶
膝先生　員與宗㑹虜使不拜　何㮚狀元為相死于¶
國與兄棠弟榘號為三鳳　虞允文中興功臣(同/上)¶
本朝咸平五年省始建縣入井研熈寧元年廢陵州為¶
<pb:KR3k0025_WYG_016-35a>¶
陵井監以貴平籍二縣大觀改仙井監隆興元年升為¶
隆州乾道復置二縣(沿革/表)¶
集江邊亂石赤如赭陵陽正在千山頭(東/坡)自喜吾懐已¶
虛白三隅山色更清平(趙清/獻)三山高峭拔鼎峙各爭䧺¶
秀氣鍾英物衣冠屬盛平(趙善/詔)雲山髙閣倚危墻晩意¶
無窮在渺茫極望不知雲幾許滿空惟見雁交相(李/可)¶
　　　　永康軍(倚郭一/外縣一)　(導江/青城)¶
郡號乾徳　中名　赤城　西山　灌州　永安¶
<pb:KR3k0025_WYG_016-35b>¶
軍沿革井鬼之分漢以後屬蜀郡唐屬彭蜀二郡本朝¶
置軍(沿革/表)¶
縣沿革導江本漢蜀郡郫縣綿遞二縣地蜀置都安縣¶
屬汶山郡後周改縣曰汶山隋改茂州廣陽縣曰汶山¶
而此縣廢唐武徳置盤龍縣尋改導江自灌口移治今屬¶
益州後屬濛州貞觀復屬益州改曰灌寧垂拱屬彭州開¶
元復曰導江本朝置軍來屬　青城本漢江源縣地齊¶
武帝置齊基郡後周改青城縣屬犍為郡隋屬蜀郡唐¶
<pb:KR3k0025_WYG_016-36a>¶
垂拱屬蜀州開元去水為青城縣本朝置軍來屬(地理沿/革表)¶
形勝白沙一百八景　青城三十六峯(河圖括/地像)青城山¶
在本縣之北有八大洞應八景七十二小洞應七十二¶
候為第五大洞天　赤城山在長生觀後　赤崖山皂¶
江水白沙水玉壘山玉環池皆在導江縣　寶園山在¶
青城縣蠶崖開本李氷作大偃以溉諸縣三石人立水¶
中刻曰水刻不至足盛不沒腰　蟇頥山在青城縣¶
石天地在常道觀北石日月在延慶觀東皆天師設此¶
<pb:KR3k0025_WYG_016-36b>¶
與鬼為誓　天池山在岷山　天彭山在導江縣(輿地/紀勝)¶
人物五代何昭翰遇釣者相攜入青城山不知所之¶
本朝譙定深於易學後隠青城山　何渙鄉貢禮部逮¶
廷試俱第一　何掄上舎及第後中詞學兼茂才科¶
劉渭入元符黨籍　張及崇寧上書乞復司馬光官爵¶
　謝發鄉貢為舉首五子固田因圓囦迭魁太學稱西¶
州五鳳　姚平仲與譙定為青城二隠士(同/上)¶
集竹覆青城合江從灌口來(杜/詩)蠶崖鐵馬痩灌口米船¶
<pb:KR3k0025_WYG_016-37a>¶
稀　自為青城客不唾青城地為愛丈人山丹梯近幽意¶
(同/上)蜀西南山千萬重仙經最說青城峯　青城嶺岑倚¶
空碧逺壓峩眉吞劒壁(錢/起)¶
本朝乾徳四年置永安軍治灌口鎮以彭州導江蜀州¶
青城一縣來屬熈寧郡廢元祐復置(沿革/表)雲霞揖神仙¶
烟火認城郭(范蜀/公)青城山繞上清宮靣面看成第一峯¶
午夜林蠻御斗柄半天樓觀鎖青容(張/震)一百八景蟠絶¶
三十六峯面環(胡有/開)短笻穿白雲直入孤峯頂下看六¶
<pb:KR3k0025_WYG_016-37b>¶
時崖前臨七折嶺(鄭廷/芳)仙人有宫號儲福藏在千山萬¶
山曲(王/溉)十丈牡丹如錦盖人間姚魏却争春(范成大咏/牡丹平)¶
　　　　石泉軍(倚郭一/外縣二)　(石泉/龍安)　(神泉/)¶
郡號金川　神泉¶
軍沿革井鬼之分禹貢梁州職方雍州之域秦蜀郡地¶
漢屬廣漢郡地東漢屬汶山郡晉屬汶山巴西郡後周¶
屬汶州隋屬汶山金山郡唐屬茂州綿州本朝置軍(沿/革)¶
(表/)¶
<pb:KR3k0025_WYG_016-38a>¶
縣沿革石泉本漢汶山漢柔二縣地後周汶州汶山縣¶
地隋開皇置金川縣屬㑹州仁夀改通化縣唐分汶山¶
地置石泉縣與通化縣並屬茂州五代廢通化本朝置¶
軍來屬　龍安本漢廣漢郡涪縣地晉桓温置益昌晉¶
興二縣屬巴西郡西魏省晉興後周又置金山縣隋省¶
益昌入金山屬金山郡唐武徳改曰龍安屬綿州永淳¶
増置西昌縣本朝省之　神泉本漢涪縣地晉僑置西¶
充國以縣屬巴西郡隋屬金山郡開皇改今名唐屬綿¶
<pb:KR3k0025_WYG_016-38b>¶
州本朝置軍來屬(沿革/表)¶
形勝赤溪在神泉縣　黒水在石泉縣　神泉在西平¶
池飲者愈疾　醴泉在龍安縣　玉峯山銀線潭在神¶
泉縣　白馬津白半岡松嶺山茶川水皆在龍安縣¶
三面山五頂山在石泉縣(輿地/紀勝)¶
人物王仲華以直諫聞於時(同/上)¶
本朝熈寧九年以茂州石泉縣屬綿州政和七年置石¶
泉軍治此　熈寧五年省西昌縣為鎮入龍安政和置¶
<pb:KR3k0025_WYG_016-39a>¶
軍以綿之龍安神泉二縣來屬政和改龍安曰安昌後¶
復故(沿革/表)¶
　¶
　¶
　¶
　¶
　¶
　¶
<pb:KR3k0025_WYG_016-39b>¶
　¶
　¶
　¶
　¶
　¶
　¶
　¶
　記纂淵海卷十六¶
