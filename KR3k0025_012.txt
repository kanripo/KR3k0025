# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:33.255851
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷十二
<pb:KR3k0025_WYG_012-1a>¶
欽定四庫全書¶
　記纂淵海卷十二　　　　宋　潘自牧　撰¶
　　郡縣部¶
　　　淮南西路¶
　　　　廬州(倚郭一/外縣二)　(合肥/梁縣)　(舒城/)¶
　　　　　保信軍節度　淮西路安撫司制置司轉¶
　　　　　運司¶
郡號合肥　廬江　肥水　南豫　徳勝軍　保信軍¶
<pb:KR3k0025_WYG_012-1b>¶
州沿革吳地斗分野禹貢揚州之域春秋舒國徐取之¶
楚又取之戰國屬楚秦九江郡地漢廬江九江二郡地¶
魏為揚州治晉淮南廬江二郡地宋齊為廬江郡梁置¶
汝隂郡又改南豫州尋改合州隋開皇改廬州大業為¶
廬江郡唐屬淮南道後唐改長興陞昭順軍節度周改¶
保信軍(沿革/表)¶
縣沿革合肥本漢九江郡合肥縣晉屬淮南郡梁改汝¶
隂縣及置汝隂郡隋廢郡改合肥縣置廬州治焉　梁¶
<pb:KR3k0025_WYG_012-2a>¶
縣本漢浚遒縣屬九江郡晉屬淮南郡東晉改慎縣東¶
魏置平梁郡陳改梁郡隋廢郡以慎州屬廬州　舒城¶
本春秋舒國楚滅之漢置廬江郡治舒縣晉後廢縣唐¶
開元析合肥廬江置舒城縣(沿革/表)¶
形勝潛山州治所據　巢湖(詳見地理/部湖類)龍潭在梁縣治¶
後　鵲岸在舒城春秋吳人敗楚扵此　金城河在合¶
肥西　金沙灘在藏舟浦　鐵索澗金斗城皆在合肥¶
　三角山在舒城　四頂山在合肥東南　桃城鎭在¶
<pb:KR3k0025_WYG_012-2b>¶
舒城縣北　花家城在舒城西舊名竹子市　龍舒山¶
在舒城有龍舒水　龍眠山鹿起山在舒城　金牛山¶
在合肥　金雞潭在舒城(輿地/紀勝)¶
人物范增為項羽謀臣　文翁化巴蜀好文雅　左慈¶
有神術　吳周瑜破曹操扵赤壁　晉陶侃惜分隂¶
唐萬敬儒三世同居兩賜旌表　皇朝馬亮漕西川王¶
均反主將誅戮得亮救免者千數　包拯守本州不少¶
屈法天下號曰包家　李公麟博學好古(輿地/紀勝)¶
<pb:KR3k0025_WYG_012-3a>¶
集勝境天然别精藍入畫圖一山分四頂三面瞰平湖¶
(羅/隠)¶
本朝孝宗朝以御名改慎縣為梁縣(沿革/表)¶
集沃壤欲包淮甸盡堅城尤抱蜀山迴栁塘春水藏舟¶
浦蘭若秋風教弩臺　晴湖列逺岫萬疊來駿奔横入¶
小蜀岡金友依玉昆　肥川勝賞冠他州浦口揚舲得¶
俊逰梅雨正肥江國路蘋風未破洞庭秋(朱/服)蜀山回出¶
千螺秀肥水長縈一帶迴猶合金城藏後浦不惟銅雀¶
<pb:KR3k0025_WYG_012-3b>¶
起樓臺　花島可憐春自媚栁洲遙覺月微眀(郭祥/正)¶
　　　　無為軍(倚郭一/外縣二)　(無為/巢縣)　(廬江/)¶
　　　　　淮西路提刑司提舉司¶
郡號廬江　居巢　巢州¶
軍沿革星土分野歴代地理並同廬州本朝置軍(沿革/表)¶
縣沿革無為本漢廬江郡襄安縣梁改蘄縣隋復為襄¶
安屬廬江郡唐為巢縣本朝析置無為縣為軍治　巢¶
縣本古南巢地春秋羣舒之邑漢為廬江郡居巢縣三¶
<pb:KR3k0025_WYG_012-4a>¶
國屬吳後廢之晉復置屬廬江郡隋省入襄安縣唐武¶
徳置巢州七年州廢改襄安為巢縣屬廬州本朝置軍¶
來屬　廬江本漢廬江郡龍舒縣南齊改廬江縣梁置¶
湘州北齊廢之隋廢郡𨽻廬州義興移治扵石梁東南¶
唐景隆移治扵今所本朝置軍來屬(沿革/表)¶
形勝杏山在巢縣　梅山見左傳楚師伐鄭右回梅山¶
　栭山在廬江　巢山在巢縣本名道山　巢湖在巢¶
縣西一名焦湖　孔臺在巢縣云宣聖與羣弟子憇息¶
<pb:KR3k0025_WYG_012-4b>¶
扵此　吕泉在石膏山下云吕仙卓劍而泉湧出　三¶
公山九卿山在廬江縣　佛足山在無為縣西　仙女¶
洞在廬江有仙女臺　錦緑溪在城内　七寳山在巢¶
縣為西關濡須山為東關(輿地/紀勝)¶
人物東漢毛義以孝行稱　皇朝楊傑自號無為子有¶
無為集二十五卷　賈易辨韓忠彦援立之功　焦蹈¶
元豐魁天下士　王之道與兄之義之深同登科名其¶
所居堂曰三桂堂(輿地/紀勝)¶
<pb:KR3k0025_WYG_012-5a>¶
本朝太平興國三年以巢縣之無為鎭置無為軍以廬¶
州巢縣廬江縣來屬熙寧三年析巢廬江二縣置無為¶
縣治郭下(沿革/表)¶
集荻迸短芽淝水暖荷浮圎葉漅湖清(温/公)此樓此景他¶
州無山川形勝吞三吳惟慿詩老寫竒勝縱有畫筆難¶
工夫　此樓此景他州無天髙水濶連平蕪緑楊深處¶
杏花發日暖數聲山鷓鴣(楊侍講/詠南樓)山横大秀一峯髙水¶
隔平湖千里遥(楊坎/兮)林靄波光秀可餐登臨都付一亭¶
<pb:KR3k0025_WYG_012-5b>¶
間坐違世事塵埃逺静入湖山日月閒對岸鶯花迷閬¶
苑隔煙洲溆砌蓬山習池勝事無多(闕/)只負襄陽倒載¶
還(蒲守詠/挹秀亭)¶
　　　　壽春府(倚郭一/外縣一)　(下蔡/霍邱)¶
　　　　　忠正軍節度¶
郡號壽春　下蔡　壽州　忠正軍¶
府沿革禹貢揚州之域戰國屬楚秦九江郡漢髙帝為¶
淮南國武帝復九江郡治壽春縣東漢兼置揚州三國¶
<pb:KR3k0025_WYG_012-6a>¶
屬魏晉武帝改九江郡為淮南郡宋齊兼置豫州元魏¶
曰揚州梁曰南豫州東魏曰揚州陳曰豫州後周曰揚¶
州隋開皇改壽州治壽春縣置總管府大業為淮南郡¶
唐壽州治壽容縣天寳曰壽春郡屬淮南道後唐陞忠¶
正軍節度周顯徳徙治潁州之下蔡本朝陞府(沿革/表)¶
縣沿革下蔡本春秋州來國漢為沛郡下蔡縣東漢屬¶
九江郡晉置淮南郡梁置汴郡北齊廢之隋屬汝隂郡¶
唐武徳改淮州縣尋復故又置渦州八年州廢屬潁州¶
<pb:KR3k0025_WYG_012-6b>¶
五代周世宗徙州治此　霍邱本春秋蓼國漢為廬江¶
郡松滋縣梁置安豐郡東魏廢之隋置霍邱縣屬壽州¶
唐武徳以松滋霍邱二縣置蓼州七年省松滋州廢屬¶
壽州神功曰武昌景雲復故名(沿革/表)¶
形勝壽春合肥受南北皮革鮑木之輸亦一都㑹也(漢/志)¶
南引汝潁之利東連吳㑹之富北接梁宋平途不過七¶
百里西接陳許水陸不出千里外有江湖之阻内有淮¶
淝之固龍泉之阪良田萬頃舒六之貢利盡南越(晉伏/滔𫝊)¶
<pb:KR3k0025_WYG_012-7a>¶
峽石山潁水淮水在下蔡　豐津在霍邱(沿革/表)八公山¶
在壽春有隠室石井(初學/記)¶
人物秦甘羅年十二為泰上卿　皇朝吕夷簡及子公¶
著皆為名相(見安豐/軍下)¶
集不見華胥夢空聞下蔡迷(李義/山)¶
本朝州郡軍額並仍前代政和六年陞壽春府(沿革/表)¶
集珠履繽紛宴壽陽欄干横出白雲傍小艇鬬垂凹鼻¶
釣佳人尤學小梅粧(郭祥/正)¶
<pb:KR3k0025_WYG_012-7b>¶
　　　　安慶府(倚郭一/外縣四)　(懐寧/桐城)　(宿松/)　(望江/)　(太/)¶
　　　　　(湖/)¶
　　　　　安慶軍節度　舊提刑司¶
郡號灊山　同安　舒皖　皖城　徳慶　桐鄉¶
府沿革星紀之次斗分野禹貢揚州之域春秋羣舒地¶
楚&KR0145;之戰國屬楚秦九江郡地漢廬江郡地三國屬魏¶
孫權克皖城以為重鎭晉安帝置晉熙郡梁兼置豫州¶
後改晉州北齊改江州陳又改晉州隋開皇廢郡置熙¶
<pb:KR3k0025_WYG_012-8a>¶
州大業為同安郡唐武徳為東安州五年為舒州天寳¶
曰同安郡至徳為盛唐郡後復故屬江南道五代吳及¶
南唐有之本朝陞府(沿革/表)¶
縣沿革懐寧本漢廬江郡皖縣晉永嘉後廢之安帝復¶
置懐寧縣為晉熙郡治隋初置熙州後為同安郡治唐¶
改舒州治此　桐城本春秋桐國漢為廬江郡樅陽縣¶
東漢省之宋置隂安縣屬晉熙郡梁復置樅陽縣郡隂¶
安屬焉隋開皇廢郡省隂安以樅陽屬熙州十八年改¶
<pb:KR3k0025_WYG_012-8b>¶
同安縣唐屬舒州至徳更今名　宿松本漢皖縣地梁¶
置髙塘郡隋開皇廢為縣屬熙州十八年改今名唐武¶
徳置嚴州州廢來屬　望江本漢皖縣地晉安帝置新¶
冶縣屬晉熙郡陳置大雷郡隋開皇廢郡改曰義鄉十¶
八年改望江屬熙州唐武徳置髙州尋改智州州廢屬¶
嚴州嚴州來屬　太湖本漢皖縣地宋置太湖縣屬晉¶
熙郡齊置龍安郡陳廢之復屬晉熙郡隋改縣曰晉熙¶
後復名太湖屬熙州唐屬舒州(沿革/表)¶
<pb:KR3k0025_WYG_012-9a>¶
形勝灊山在懐寧西北上有三峯一曰天柱二曰灊山¶
三曰皖山灊水出焉為第十四小洞天　南嶽漢武帝¶
以衡山遙逺移祭灊山遂為南嶽　龍吟岩虎嘯岩皆¶
在灊山左右　龍井在真源宫　虎井在中煉丹山¶
三祖山在郡西北有乾元寺　七公山在皖山南　百¶
子山在懐寧縣東　萬嵗峯在玉照峯北　多智山在¶
懐寧縣北　桃花港去司真洞五里　菊花港在懐寧¶
東北　桑落洲在宿松縣南　麟角峯在皖山頂　虎¶
<pb:KR3k0025_WYG_012-9b>¶
頭岩在懐寧北　龍眠山在桐城西北　鳳棲山在太¶
湖縣東南　玉龍洞在州北七十里　金雞石在真源¶
宫後　水晶洞在天柱寺中　瓊瑶宫在灊山西　瑪¶
瑙山在太湖北　白雲山在太湖東　丹霞峯至皖山¶
二里(輿地/紀勝)¶
人物漢朱邑守東海治行第一　南史河尚之子孫多¶
文人仕皆顯達　皇朝王珪為相　張漢卿為興國管¶
庫與太守論事不合即和陶潛歸去來辭大書扵印紙¶
<pb:KR3k0025_WYG_012-10a>¶
而去(輿地/紀勝)¶
集疎鐘天柱寺細雨皖溪船(張/喬)縣好也知臨皖水官閒¶
應得㸔灊峯(羅/隠)灊嶽積蒼翠皖溪生素波(馬/戴)¶
本朝政和五年陞徳慶軍節度紹興十七年改安慶軍(沿革/表)¶
集一水碧羅裁繚繞萬峯蒼玉刻孱岩(王介/甫)獨秀司命¶
峯衆立遜髙寒松竹二喬宅雪霜三祖山(山/谷)碧水蒼山¶
照眼青始知朱邑愛桐城(郭祥/正)此山富山水自昔少園¶
池　主簿峯髙昔所見司空山深初未㳺　白水十丈¶
<pb:KR3k0025_WYG_012-10b>¶
瀑吳塘千頃波　林依玉照逺雲為石盆留　虎頭玉¶
照南北嶺麟角石盆三兩峯　三百六旬了無事二十¶
七峯常對門　横舟千古樅陽水一徑從容達觀臺¶
北峽逺連南峽險小龍峻逼大龍髙(徐/俯)勢參吳楚分作¶
鎭向同安地勝塵寰隔天深洞府寬位將衡嶽獻根與¶
霍山蟠日轉香爐暖風清玉照寒石樓平郡堞天柱倚¶
雲端禪臨祖師塔山接左慈壇𤣥宗曽立廟漢武亦鳴¶
鑾(孫倬題/灊山)¶
<pb:KR3k0025_WYG_012-11a>¶
　　　　蘄州(倚郭一/外縣四)　(蘄春/蘄水)　(羅田/)　(廣濟/)　(黄梅/)¶
　　　　　蘄春郡防禦¶
郡號蘄春　蘄水　蘄陽　南晉¶
州沿革楚地翼軫之分禹貢揚州之域春秋戰國屬楚¶
秦九江郡地漢江夏郡地三國屬魏吳取之置蘄縣晉¶
廢之屬弋陽郡惠帝屬西陽郡孝武屬新蔡郡宋屬西¶
陽郡南齊置齊昌郡北齊置雍州陳為江州後周改蘄¶
州隋開皇置總管府大業為蘄春郡唐屬淮南道(沿革/表)¶
<pb:KR3k0025_WYG_012-11b>¶
縣沿革蘄春屬漢江夏郡呉為郡治晉屬弋陽尋改蘄¶
陽梁改縣曰蘄水北齊改蘄陽隋復曰蘄春與蘄水並¶
屬蘄春郡唐為蘄春治武徳省蘄水入焉　蘄水本漢¶
蘄春縣地宋置浠水縣及永安郡梁置羅田縣及義城¶
郡隋廢郡以二縣屬蘄州唐武徳改浠水曰蘭溪省羅¶
田縣天寳改今名　羅田本漢蘄春縣地梁置義成郡¶
隋廢為羅田縣唐武徳省之本朝復置　廣濟本漢蘄¶
春縣地唐武徳析蘄春置永寧縣天寳改今名　黄梅¶
<pb:KR3k0025_WYG_012-12a>¶
本漢蘄春縣地晉元帝置新蔡郡及永興縣隋改新蔡¶
又改今名屬蘄州(沿革/表)¶
形勝静眀山在州東有神祠　徳章山在黄梅縣東¶
天柱峯在黄梅縣北　月頂山在蘄水縣西　四祖山¶
大醫禪師道塲五祖山人滿禪師道塲皆在黄梅縣¶
楊梅嶺在黄梅縣　黄梅山在縣北　石龜山石龍陂¶
在廣濟縣　玉鏡山在蘄水　玉虹泉在羅田　金仙¶
山在廣濟　龍平山在黄梅縣　鳳棲山在蘄水(輿地/紀勝)¶
<pb:KR3k0025_WYG_012-12b>¶
人物林敏功弟敏修隠居不仕世號二林　龎安時喜¶
讀書治病有竒功　呉神紹興間以布衣上書　王玠¶
罵叛臣孔彦周全家遇害(輿地/紀勝)¶
集笛愁春盡梅花裏潭冷秋生薤葉中　蘭溪春盡碧¶
泱泱映水蘭花雨後香楚國大夫憔悴日應尋此路去¶
瀟湘(杜/牧)蘄水城西向北㸔桃花落盡栁花殘朱旗半捲¶
山川小白馬連錢草樹寒(戴叔/倫)¶
本朝元祐八年以石橋鎭陞為羅田縣紹興五年廢為¶
<pb:KR3k0025_WYG_012-13a>¶
鎭尋復置(㑹/要)¶
集勝地初無一㸃埃水晶城裏小瑶臺環岸栁弄碧雲¶
合浮島蓮分翠蓋來(劉極詠/含暉閣)甃石封苔百尺深試嘗茶¶
味少知音唯餘半夜泉中月留得先生一片心(王元之/詠陸羽)¶
(泉/)霽容(闕/)　　　態栁藏橋　欲到險頭尋怪石夜來¶
春雨漲前溪(闕/)¶
　　　淮南西路¶
　　　　和州(倚郭一/外縣二)　(歴陽/含山)　(烏江/)¶
<pb:KR3k0025_WYG_012-13b>¶
　　　　　歴陽郡防禦　舊提舉司¶
郡號歴陽　濡須　烏江　東城　南豫¶
州沿革天文南斗魁下禹貢揚州之域春秋戰國屬楚¶
秦九江郡地漢末為揚州刺史治三國吳重鎭呉屬淮¶
南郡永興分置歴陽郡宋兼置南豫州北齊置和州隋¶
開皇廢郡大業廢州復歴陽郡唐武徳改和州天寳曰¶
歴陽郡屬淮南道(沿革/表)¶
縣沿革歴陽秦初置縣屬九江郡漢為都尉治東漢為¶
<pb:KR3k0025_WYG_012-14a>¶
刺史治晉初屬淮南郡後屬歴陽郡北齊置和州隋唐¶
為州治　含山本漢歴陽縣地東漢末孫權置濡須塢¶
晉元帝置龍亢縣後周省入歴陽唐武徳析置含山縣¶
八年廢之長安復置更曰武壽神龍復曰含山　烏江¶
本秦東城之烏江亭漢屬九江郡晉置烏江縣屬淮南¶
歴陽二郡梁置江都郡北齊改齊江郡陳改臨江郡後¶
周改同江郡隋開皇廢郡以縣屬和州大業為歴陽郡¶
治唐屬和州(沿革/表)¶
<pb:KR3k0025_WYG_012-14b>¶
形勝𤣥元有臺彭鏗有洞名山曰雞籠名塢曰濡須異有¶
皿閫祥有沸井(劉夢得/壁記)揚山在歴陽南　桃塢在紫極¶
觀　梁山在歴陽南　滁河在歴陽北　濡須山在含¶
山西濡須水出焉　烏江浦在縣東即亭長艤舟欲渡¶
項羽處　白石山在歴陽山下有洞　黄龍城在烏江¶
縣　白馬河在歴陽　六合山在歴陽又名方山　八¶
公山在城北　千秋澗在歴陽　歴陽山在縣西北四¶
十里　華陽山在含山縣北有華陽洞(輿地/紀勝)¶
<pb:KR3k0025_WYG_012-15a>¶
人物梁昌義之守鍾陵亢元英之師　唐何蕃當朱泚¶
反時諸生將從亂蕃正色叱之　張籍善為古詩與韓¶
文公逰　皇朝沈立熙寧間力言邪正有識嗟服　彭¶
思永眀道先生之婦翁也熙寧間論朋黨　魏矼勸髙¶
宗親征乞罷講和二字　張邵建炎使敵議論不屈留¶
十九年時以埓蘇武　沈文通張孝祥皆魁多士　錢¶
藻登第又中材識兼茂科　丘鄜登第又中博學宏詞¶
科　蔣子春以士人罵敵死　何宋英紹興布衣上書¶
<pb:KR3k0025_WYG_012-15b>¶
言敵必渝盟¶
集一夕為湖地千年列郡名覇王迷路處亞父所封城¶
　沸井今無湧烏江舊有名　土臺逰柱史石室隠彭¶
鏗　曹操祠猶在濡須塢未平　沙浦王渾鎭滄州謝¶
守城望夫人化石夢帝日還營　湖魚香勝肉官酒重¶
於餳雞籠為石顆龜眼入泥坑(劉禹/錫)山狀雞籠攅翠黛¶
水通滴瀝落氷崖誰知内隠神仙宅金疊雲房玉琢堦¶
(李思/聰)¶
<pb:KR3k0025_WYG_012-16a>¶
本朝盤堆白玉鱸魚美手擘黄金蟹殻肥(范純/仁)山扼平¶
湖蓄不東地分南北指撝中二關形勢千年壯三國英¶
雄一笑空　堂成相業思三老山揖仙風對八公(張/祁)¶
　　　　濠州(倚郭一/外縣一)　(鍾離/定逺)¶
　　　　　鍾離郡團練¶
郡號鍾離　濠梁　塗山　臨濠¶
州沿革吳地斗分野禹貢揚州之域春秋鍾離子國楚¶
取之吳又取之吳亡屬楚秦九江郡地晉屬淮南郡安¶
<pb:KR3k0025_WYG_012-16b>¶
帝置鍾離郡齊兼置北徐州北齊改西楚州隋開皇廢¶
郡置濠州大業為鍾離郡唐武徳曰濠州天寳曰鍾離¶
郡乾元曰濠州元和改從河屬河南道(沿革/表)¶
縣沿革鍾離本古塗山地漢九江郡當塗鍾離二縣晉¶
屬淮南郡後置鍾離郡北齊改當塗為馬頭縣置荆山¶
縣隋廢郡馬頭曰塗山屬濠州置鍾離縣唐武徳省塗¶
山入焉　定逺本漢九江郡曲陽東城二縣又有古隂¶
陵城東漢扵隂陵縣為九江郡治而曲陽加西字晉三¶
<pb:KR3k0025_WYG_012-17a>¶
縣並屬淮南郡梁改東城曰定逺置臨濠郡北齊改廣¶
安省西曲陽入焉隂陵廢之隋廢郡屬濠州仁壽改縣¶
曰臨濠唐武徳復名定逺(沿革/表)¶
形勝塗山在鍾離縣西禹會諸侯處　漆園在定逺莊¶
子吏隠之地　濠梁即河水在城下莊子與惠子觀魚¶
處　杏山在鍾離縣南　韭山在定逺東北　觀魚臺¶
在鍾離縣西即莊周臺也　夢蝶港在州城之夢蝶坊¶
　華盖山在定逺南　水簾洞在清流門外　寳公山¶
<pb:KR3k0025_WYG_012-17b>¶
銀坑嶺在定逺　金子岡雲母山鍾乳山石膏山皆在¶
鍾山(輿地/紀勝)¶
人物戰國莊子為䝉漆園吏　三國魯肅仕吳為横江¶
將軍　皇朝郭延澤傳寫書籍至萬卷號為書藏(輿地/紀勝)¶
集紫蔓青條覆酒壺落水時與竹風俱歸來自負花前¶
醉笑向㳺魚問樂無(獨孤及詠/垂花塢)逺岫碧光合長淮清𣲖¶
連院藏歸鳥寺鐘到落帆船(張/祜)塗山來去熟唯是馬蹄¶
知(樂/天)¶
<pb:KR3k0025_WYG_012-18a>¶
本朝欲將同異校錙銖肝膽猶能楚越如若信萬殊歸¶
一理子今知我我知魚(東坡詠/觀魚臺)常怪劉伶死便埋豈伊¶
忘死未忘骸烏鳶奪得與螻蟻誰信先生無此懷(東坡/題逍)¶
(遥/臺)自得莊生樂觀魚近碧濠觸萍時破鬛防餌不投刀¶
(郭祥/正)粉翅何妨化頳鱗更樂觀塗山二劍利淮水十漿¶
寒　郭家書藏舊焚香數盡書來宅已荒夢蝶坊中人¶
不見昔年門館倍淒涼(錢/易)¶
　　　　光州(倚郭一/外縣三)　(定城/固始)　(光山/)　(仙居/)¶
<pb:KR3k0025_WYG_012-18b>¶
　　　　　光山軍節度¶
郡號浮光　固始　光山　定城　仙居　南郢　澮¶
州¶
州沿革楚地翼軫之分禹貢揚州之域春秋黄弦二國¶
楚滅之戰國屬楚秦九江郡地漢汝南江夏二郡地魏¶
分置弋陽郡梁宋置光州東魏復為弋陽郡北齊置南¶
郢州後周置淮南郡隋弋陽郡唐光州弋陽郡屬淮南¶
道(沿革/表)¶
<pb:KR3k0025_WYG_012-19a>¶
縣沿革定城本春秋黄國漢汝南郡弋陽縣魏屬弋陽¶
郡東魏為郡治北齊置南郢州後廢為南北二弋陽縣¶
又省北弋陽又改為定城後周為淮南郡治隋廢郡屬¶
弋陽縣唐武徳置弦州貞觀州廢來屬太極徙州治此¶
　固始本古蔣國漢汝南寖縣及期思縣東漢更寖曰¶
固始晉屬汝隂郡期思屬弋陽郡宋置包信縣梁改固¶
始為蓼縣廢期思扵包信置義成郡及建州北齊復以¶
蓼為固始廢建州為新蔡郡周改置澮州陳置邉城郡¶
<pb:KR3k0025_WYG_012-19b>¶
隋廢澮州以固始屬弋陽郡改包信曰殷城廢邉城為¶
期思縣唐固始殷城並屬光州廢期思　光山本漢江¶
夏郡西陽縣魏屬弋陽郡晉為郡治梁置光州及光城¶
郡隋開皇廢郡置光山縣大業為弋陽郡治唐徙光州¶
置定城　仙居本春秋弦國漢江夏郡&KR0756;縣晉屬弋陽¶
郡宋分&KR0756;置樂安縣梁置宋安郡宋安光城二縣隋省¶
梁郡縣入樂安屬弋陽郡唐武徳析樂安置宋安為谷¶
州治貞觀省入改今名(沿革/表)¶
<pb:KR3k0025_WYG_012-20a>¶
形勝梅林山杏子河在固始　東西龍門在定城　大¶
小灌水在固始　金漿澗在固始大蘇山　鐵林山在¶
固始　弋場山在光山縣　浄居山在固始南　龍潭¶
山鴈塞山皆在固始　仙人洞在光山　聖人澤佛子¶
院仙居山皆在固始(輿地/紀勝)¶
人物春秋虞丘相楚之處士　孫叔敖為楚令尹虞丘¶
相薦之　齊楊愔為名相　五代閩王王審知　皇朝¶
司馬光生光山驛今有祠堂(輿地/紀勝)¶
<pb:KR3k0025_WYG_012-20b>¶
本朝建隆元年改殷城為商城縣後省為鎭入固始宣¶
和初陞光山軍額(沿革/表)¶
集弋陽信夷曠深在亂山中惟此仙人杏特盛蒼臣功¶
(盛度詠/杏亭)我來小小郡愛此髙髙臺前對篬筤竹萬竿球¶
琳材　黄子山川遺故國弋陽煙霧共空臺(楊/蟠)潢河遶¶
出郡城樓樓枕潢南城上頭天濶星連翼軫分地長川¶
帶漢淮流百年京邑天邉在一㸃弋山煙際浮(趙彦/琓)野¶
陂衰草淒荒城千里浮光㸃太清不與衆山為伴侣自¶
<pb:KR3k0025_WYG_012-21a>¶
然八面露崢嶸　荆榛千里古黄國此景葱菁浮煙嵐¶
(張天覺/浮光山)佩蘭浮者今何在煉杏山翁去不還(郝及中/浮光山)¶
　　　　黄州(倚郭一/外縣二)　(黄岡/黄陂)　(麻城/)¶
郡號齊安　黄岡　黄城　黄陂　赤壁¶
州沿革楚地翼軫分野禹貢揚州之域春秋黄國境戰¶
國屬楚漢髙帝置江夏郡魏為重鎭後入吳晉初屬弋¶
陽郡後屬西陽郡南齊分置齊安郡北齊兼置衡州陳¶
廢州後周復置隋改黄州大業為永安郡唐黄州齊安¶
<pb:KR3k0025_WYG_012-21b>¶
郡初屬江南後屬淮南道(沿革/表)¶
縣沿革黄岡戰國楚徙相君扵此漢西陵縣為江夏郡¶
治又邾縣晉並屬弋陽郡後廢邾縣北齊置南安縣及¶
齊安郡隋廢郡改黄岡縣置黄州治此又有木蘭縣唐¶
省木蘭入黄岡　黄陂本漢西陵縣地東漢末為黄城¶
鎭北齊置南司州後周置黄陂縣改南司曰黄州隋屬¶
永安郡唐武徳置南司州尋以黄陂來屬　麻城本漢¶
西陵縣地梁置信安縣東漢置定州後周改亭州隋廢¶
<pb:KR3k0025_WYG_012-22a>¶
州改麻城縣屬黄州唐武徳復亭州八年廢州來屬元¶
和省麻城縣建中復置(沿革/表)¶
形勝松湖在黄陂　竹樓在城上王元之作記　赤壁¶
在江濵東坡作賦　烏林近赤壁　赤山在黄岡　春¶
風嶺在麻城　甘露山在黄陂　十勝景在城山有仙¶
女臺仙女洞㸔花臺龍潭瀑水崖龍仙源亭馬頭泉師¶
姑臺仰天窩　七丈山在黄岡　三角山九螺山在麻¶
城(紀/勝)¶
<pb:KR3k0025_WYG_012-22b>¶
人物皇朝程珦寓居黄陂生二子即二程先生　潘大¶
臨潘大觀皆有詩名　何頡之自號樗叟陳慥自號龍¶
丘東坡謫黄州與之逰(紀/勝)¶
集一夜風吹竹連江雨送秋　可憐赤壁争雄處唯有¶
簔翁坐釣魚(杜/牧)¶
本朝詩情不負齊安郡杜牧當年與我齊　山州過夏¶
如山寺銷盡機塵見道心　淮甸為内地黄岡壓上㳺¶
(王元/之)南篇司馬青衫濕北句郎官白髪生堪與江黄永¶
<pb:KR3k0025_WYG_012-23a>¶
傳唱離騷經外此歌聲(王軫小司馬白居/易郎官王元之)長江遶郭知¶
魚美好竹連山覺笋香　黄州小郡夾谿谷茅屋數間¶
依竹葦　一别臨平山上塔五年雲夢澤南州(東/坡)雲夢¶
澤南君子泉水無名字托人賢(山/谷)異時小杜髙眠地幾¶
向秋風聽楚江(張/耒)縹渺煙中漁父槳坡陀山上使君衙¶
(董/乂)地據淮西盡江吞石壁寬(孫/載)¶
　　　　安豐軍(倚郭一/外縣二)　(安豐/壽春)　(六安/)¶
郡號六安　六蓼　八公　芍陂　壽陽¶
<pb:KR3k0025_WYG_012-23b>¶
軍沿革吳地斗分野禹貢揚州之域春秋六國楚滅之¶
秦九江郡治漢為六安國東漢屬廬江郡魏置安豐郡¶
梁增置陳留郡隋廢郡屬壽州大業屬淮南郡唐屬壽¶
州本朝置軍(沿革/表)¶
縣沿革安豐本漢六蓼陽泉安豐四縣地東漢廬江郡¶
晉但存六縣餘三縣悉省之南朝廢六縣梁置安豐郡¶
及縣又僑置陳留郡隋廢郡以安豐屬淮南郡本朝置¶
郡治此　壽春本春秋楚邑秦置九江郡漢淮南國後¶
<pb:KR3k0025_WYG_012-24a>¶
為九江郡治東漢揚州刺史九江郡並治此晉淮南郡¶
治後改壽陽縣宋復為壽春縣梁置豫州陳為揚州隋¶
開皇為壽州治大業淮南郡治唐壽州治周世宗徙壽¶
州治下蔡而縣屬焉本朝置軍來屬　六安本漢廬江¶
郡潛縣及六安國安豐縣晉省潛縣梁徙安豐縣扵郡¶
治扵此置霍州及岳安郡縣北齊州廢隋廢郡改岳安¶
為霍山縣屬廬州唐武徳置霍州並析置應城潛城二¶
縣貞觀州縣並廢以霍山屬壽州開元改盛唐縣天寳¶
<pb:KR3k0025_WYG_012-24b>¶
又别置霍山縣本朝廢之改盛唐為六安縣(沿革/表)¶
形勝霍山即天柱山也爾雅云霍山為南岳　蓼城在¶
安豐即春秋蓼國　芍陂在安豐東(詳見/陂類)三公山在六¶
安　八公山在壽春符堅戰敗見其草木皆為人兵¶
九公山在六安　安陽山在陽泉安豐二縣之間　盛¶
唐山在六安　黄閭山青岡城皆在壽春(紀/勝)¶
人物漢英布六安人臯陶之後　梅福壽春人得仙¶
召信臣見循吏傳民號為召父　魏胡質胡威父子清¶
<pb:KR3k0025_WYG_012-25a>¶
謹名譽著聞　唐龎嚴舉賢良第一　李興父疾自刃¶
股肉以饋父父死捧土就墳詔表門閭(紀/勝)¶
集風獵紅旗入壽春滿城歌舞向朱輪八公山下清淮¶
水千騎塵中白面人(劉禹錫寄/楊壽春)遥知用兵處多在八公¶
山(劉文/房)日夕煙波那可道壽陽西去水無窮(皇甫/冉)¶
本朝開寳初省霍山縣為鎭入盛唐四年改六安縣紹¶
興十二年陞安豐縣為軍以壽春壽州六安二縣來屬¶
(沿革/表)¶
<pb:KR3k0025_WYG_012-25b>¶
集三輔亡秦期可必八公草木勢將回(王樞/宻)地分三楚¶
嘗為茅土之強山號八公終(闕/)¶
　　　京西南路¶
　　　　襄陽府(倚郭一/外縣三)　(襄陽/榖城)　(宜城/)　(南漳/)¶
　　　　　山南東道節度　京西湖北兩路安撫司¶
　　　　　　京湖制置司　京西轉運司　提刑司¶
　　　　　提舉司　都統制司¶
郡號漢水　鄧城　荆山　臨漢　梁山　襄漢　樊¶
<pb:KR3k0025_WYG_012-26a>¶
城¶
府沿革楚地翼軫之分禹貢豫州之域春秋戰國屬楚¶
秦南郡之北界漢屬南陽南郡魏置襄陽郡為重鎭晉¶
兼置荆州東晉僑置雍州宋割荆州置雍州西魏改襄¶
州隋開皇廢郡大業廢州復置郡唐武徳曰襄州為山¶
南東道節度本朝陞州來屬(沿革/表)¶
縣沿革襄陽本古樊城春秋鄾鄧之國漢屬南郡及南¶
陽郡魏屬襄陽後立樊城縣東晉僑置雍州鄧城縣後¶
<pb:KR3k0025_WYG_012-26b>¶
廢入樊城後周省樊城入安養曰臨漢貞元移治古鄧¶
復改曰鄧城本朝省入襄陽　榖城本春秋榖伯秦屬¶
南陽郡漢筑陽縣隂縣鄼縣之城晉孝武置義成縣屬¶
義成郡宋以筑陽置扶風郡隂鄼屬廣平郡梁置饒陽¶
縣屬義城郡後周省鄼縣餘並屬襄陽隋省筑陽饒陽¶
改隂縣曰隂城開皇改義城曰榖城唐貞觀省隂城入¶
焉　宜城本春秋鄀國楚城後都之秦南郡之北部漢¶
南郡都改三縣惠帝改鄢曰宜城魏置襄陽郡三縣屬¶
<pb:KR3k0025_WYG_012-27a>¶
焉晉安帝析置樂鄉縣屬武寧宋改宜城為莘山郡又¶
置畧陽縣梁置率道縣西魏改莘山曰漢南畧陽曰上¶
洪隋並屬襄州大業樂鄉屬竟陵唐貞觀省上洪漢南¶
入率道以樂鄉還屬襄州天寳改率道曰宜城後周省¶
樂鄉入焉　南漳本荆豫二州之境春秋盧戎周秦伊¶
廬地漢中廬山都臨沮三縣魏臨沮山都屬襄陽郡中¶
廬屬南陽郡晉分臨沮置上黄縣屬襄陽梁屬中廬置¶
穰縣西魏置重陽廢穰縣又置義清周改重陽曰思安¶
<pb:KR3k0025_WYG_012-27b>¶
省山都隋改思安曰南漳唐武徳析南漳置荆山貞觀¶
省南漳入義清開元徙荆山扵故南漳改今名(地理沿/革表)¶
形勝峴山去城十里羊祜所逰　荆南在南漳西北有¶
石室云卞和宅　榖山在榖城西北　檀溪在城西南¶
蜀先主乗的盧一躍而過　九島山八疊山在南漳¶
百丈山在襄陽南　鹿門山在宜城東北馬窟山漢時¶
有馬出焉(紀/勝)¶
人物戰國宋玉　漢王逸注楚詞　馬良兄弟五人諺¶
<pb:KR3k0025_WYG_012-28a>¶
曰馬氏五常白眉最良　龎徳公隠峴山　三國龎統¶
即徳公之從子也徳公稱為鳳雛　楊顒為諸葛亮主¶
簿　張悌相吳晉平吳死之　習鑿齒博學洽聞　唐¶
張東之相武后匡復唐室　孟浩然隠鹿門山　栁渾¶
料吐蕃必敗盟已而果然　尹嗣宗子怦孫恭先曾孫¶
仁恕皆有孝行荆公詩云四葉表門唐尹氏　皇朝胡¶
旦魁天下　張士遜拜相　魏恭不受章子厚官　范¶
宗尹直言擢為相(紀/勝)¶
<pb:KR3k0025_WYG_012-28b>¶
集漢池水如帶巫山雲似蓋一望沮漳水寧思江海會¶
(沈/約)醉中來習氏夢裏憶襄王宅毁仍思鳳碑存更憶羊¶
　蜀相吟安在羊公碣已磨宛宛樊池岸悠悠漢水波¶
　訪古登髙峴慿髙眺襄中天晴逺峯出水落塞沙空¶
弄珠見逰女醉裏懐山公　峴山臨漢江水綠沙如雪¶
上有墮淚碑青苔乆磨滅且醉習家池莫㸔墮淚碑山¶
翁欲上馬笑殺襄陽兒(李/白)不厭楚山路稀憐漢水清津¶
頭習氏宅江上夫人城夜入橘花宿朝穿楓葉行(岑/參)雲¶
<pb:KR3k0025_WYG_012-29a>¶
斂荆門近江平峴首低(楊於/陵)襄陽九里郭樓雉連雲樹¶
(白樂/天)商路雪開旌斾逺楚堤梅發驛亭春襄陽風景由¶
來好重與江山作主人　清思漢水上涼憶峴山巔吾¶
家碑不昧王粲并依然　漢水碧扵天南荆廓然秀廬¶
羅遵古俗鄢郢迷昔囿　自從宋玉賢特立冠耆舊離¶
騷既日月九辨即列岫卓哉悲秋辭合在風雅右(陸龜/䝉)¶
峴山思駐馬漢水憶迴舟丹壑嘗如霽青林不换秋(張/九)¶
(齡/)控帶荆門逺飄浮漢水長　江波眀楚甸山色奪荆¶
<pb:KR3k0025_WYG_012-29b>¶
岑(韓文/公)¶
本朝宣和元年陞襄州為襄陽府太平興國元年改義¶
清縣曰中廬紹興七年省入南漳紹興五年省鄧城縣¶
入襄陽(沿革/表)¶
集莫沉杜預閒碑石判倒山翁醉接離　襄陽春㳺樂¶
何許峴山之陽漢江浦使君朱斾來翻翻人道使君如¶
羊杜(東/坡)習家池畔思前事逰女江邊想弄珠　檀溪春¶
水長青蒲溪上行人問的盧(顔/筭)連天漢水鴨頭春樂府¶
<pb:KR3k0025_WYG_012-30a>¶
銅鞮艶曲新　峴首重尋碑墮淚習池還指客横鞭逃¶
亡已覺依劉表寒畯應須禮浩然(蘇子/由)¶
　　　　鄧州(倚郭一/外縣四)　(穰縣/南陽)　(内鄉/)　(淅州/)　(順陽/)¶
　　　　　武勝軍節度¶
郡號南陽　宣化¶
州沿革禹貢豫州之域春秋鄧國地後并扵楚戰國屬¶
韓尋屬秦又屬楚秦以後為南陽郡晉南陽國及順陽¶
義陽二國境宋齊為南陽郡後魏兼置荆州西魏為重¶
<pb:KR3k0025_WYG_012-30b>¶
鎭隋改鄧州大業復為南陽郡唐鄧州南陽郡後梁陞¶
宣化軍後唐改威勝後周改武勝(沿革/表)¶
縣沿革穰縣春秋楚邑戰國秦&KR0145;之漢穰朝陽新野冠¶
軍湼陽五縣地並屬南陽東漢以冠軍之北境置臨瀨¶
縣晉穰及朝陽屬義陽郡惠帝置新野郡後廢朝陽元¶
魏以穰為南陽郡治為荆州刺史治又置新城縣西魏¶
改臨湍縣後周廢新野郡隋開皇改新野縣屬南陽改¶
湼陽曰課陽以臨湍為新城唐貞觀省冠軍湼陽入穰¶
<pb:KR3k0025_WYG_012-31a>¶
縣乾元省新野天寳又改新城為臨湍五代後漢改臨¶
湍曰臨瀨本朝省入穰縣　南陽本春秋申國秦置宛¶
縣後屬南陽郡漢宛博望安衆杜衍育陽雉西鄂七縣¶
之地並屬南陽郡東漢省杜衍縣晉省安衆育陽又廢¶
博望元魏置上陌縣改雉曰北雉省西鄂孝文置向成¶
縣後周並宛上陌連名上宛隋改上宛為南陽向成屬¶
育陽郡唐屬鄧相唐末省向成入南陽　内鄉本春秋¶
楚白羽地後改為析蘄固商於邑漢析及丹水二縣屬¶
<pb:KR3k0025_WYG_012-31b>¶
𢎞農郡酈縣屬南陽郡東漢三縣並屬南陽晉析及丹¶
水屬順陽郡酈屬南陽郡元魏置析陽郡西魏改為中¶
鄉郡又置南漳郡扵酈縣地隋改中鄉曰内鄉屬析陽¶
郡廢菊潭為縣省丹水入内鄉唐内鄉菊潭屬鄭州五¶
代後周省菊潭入内鄉為鎭　浙川亦析白羽之地東¶
漢為南鄉縣魏置南鄉郡晉改順陽郡後析陽南鄉皆¶
廢五代後周復置淅川屬鄧州　順陽屬漢南陽郡哀¶
帝改博山東漢屬順陽國晉屬順陽郡西魏析置鄭縣¶
<pb:KR3k0025_WYG_012-32a>¶
尋改為清鄉後周省順陽入焉隋廢復為順陽其後省¶
入内鄉為鎭本朝復置縣(沿革/表)¶
形勝丹水城在淅川縣抱朴子云丹水出丹魚先夏至¶
十日夜祠之魚浮水上赤光如火網而&KR0145;之割其血以¶
塗足可以歩行水上　紫山在南陽縣　梅溪松嶺皆¶
在南鄉(初學/記)菖蒲潭在穰縣東南　金龜潭博望城即¶
漢張騫封處　張衡宅有讀書堂又有鄧禹宅(已上皆/在南陽)¶
人物漢鄧禹中興元勲　鄧𢎞守南陽著治績條教法¶
<pb:KR3k0025_WYG_012-32b>¶
度為後所述　召信臣守南陽號為召父　杜詩守南¶
陽語曰前有召父後有杜母　羊續守南陽府丞獻其¶
生魚續懸之扵庭　劉寬守南陽吏民有過但用蒲鞭¶
示辱而已　鮑徳守南陽吏民愛說號為神父(俱見/漢書)¶
本朝建隆初省臨瀬縣入穰縣太平興國六年以順陽¶
鎭復為縣(沿革/表)¶
　　　　隨州(倚郭一/外縣二)　(隨縣/唐城)　(應山/)¶
　　　　　崇信軍節度¶
<pb:KR3k0025_WYG_012-33a>¶
郡號漢東　隨陽　隨國¶
州沿革韓地角亢氐分野禹貢荆豫之域春秋隨國戰¶
國屬楚秦以後屬南陽郡晉屬義陽郡惠帝置隨郡西¶
魏置并州後號隨州隋廢州置漢東舂陵二郡唐並為¶
隨州漢東郡(沿革/表)¶
縣沿革随縣本春秋隨厲二國楚滅隨為縣漢屬南陽¶
郡晉屬義陽後置隨郡梁置曲陽郡西魏置隨州南齊¶
分置安化縣西魏改新化後周改光化隋置漢東郡光¶
<pb:KR3k0025_WYG_012-33b>¶
化屬焉唐隨光化二縣屬隨州本朝省光化　唐城本¶
春秋唐國漢為舂陵縣之上唐鄉東漢屬章陵縣晉屬¶
安昌縣後置上唐縣後魏曰厥西置義陽郡後改肆州¶
縣曰下溠隋改縣曰唐城後省入棗陽唐開元復置屬¶
隨州五代梁晉皆嘗改為漢東後復故　應山本漢南¶
陽郡隨縣地又東漢江夏平春縣地宋平春屬義陽郡¶
後省之西魏置平靖縣屬平靖郡隋大業廢郡改置應¶
山縣屬安陸郡省平靖入焉本朝改隷隨州(沿革/表)¶
<pb:KR3k0025_WYG_012-34a>¶
形勝壽山在州東北　仙丘在州南　龍坡在州北¶
黿潭在州東　鐵城山在唐城縣北　金庭洞在桐柏¶
山西南　大洪山在州西南慈忍靈尊者道塲　大紫¶
山在州東北　大義山居民有義故名　三鍾山在隨¶
縣東北三堆狀若覆鍾　雙泉山有七寳泉珊瑚泉¶
隨城山在州南　唐城山在唐城縣　仙城山在州東¶
南(輿地/紀勝)¶
人物春秋季梁隨國賢臣　後漢周章諫太守謁竇憲¶
<pb:KR3k0025_WYG_012-34b>¶
　皇朝宋綬詔試學士院與父臯同在館閣世以為榮¶
　連舜賔有隠徳鄉里恱服二子相繼登第　劉陸進¶
士第二人坐元祐之黨謫安州(輿地/紀勝)¶
集彼美漢東國川藏眀月輝(李/白)行行指漢東暫喜言笑¶
同雨雪離江上蒹葭在夢中(韓/集)九十九岡遥天寒雪未¶
銷(蔣/吉)鷗翻漢浦風波急鴈下鄖溪霧雨深(羅/隠)¶
本朝乾徳五年陞崇義軍節度太平興國改崇信熙寧¶
五年省光化縣為鎭入隨縣(沿革/表)嘉定年間割徳安府¶
<pb:KR3k0025_WYG_012-35a>¶
應山縣入隨州(邸/報)¶
集城上春光鶯語亂城下煙波風拍岸(錢文/僖)詩筒相逐¶
到隨城練句揮毫老益精(范純/仁)詩到隨州更老成江山¶
為助筆縱横(山/谷)隨為西楚南郡頗富山水　溳水帶西¶
城城髙敞郡亭　城隅樓榭與雲平城下流溪見底清¶
(邢/恕)雲山連楚塞夏水暗隨城　隨州九十九重山安得¶
鄉人住此間(王安/中)隨州西南多竒峰争髙競秀無終窮¶
衆山迤邐漸行盡始見獨尊惟大洪(楊/連)厥溳雙水抱城¶
<pb:KR3k0025_WYG_012-35b>¶
隅髙誼前聞季大夫九十九岡風俗厚人人况已握靈¶
珠(陳師/道)¶
　　　　均州(倚郭一/外縣一)　(武當/鄖鄉)¶
　　　　　武當軍節度¶
郡號武當　鄒城　始平　鄖鄉　齊興　豐則¶
州沿革秦韓之交角亢氐東井之分野禹貢豫州之域¶
春秋麋國戰國屬韓秦屬南陽漢屬南陽漢中二郡魏¶
屬南鄉郡晉屬順陽郡宋後置武當郡齊僑置始平郡¶
<pb:KR3k0025_WYG_012-36a>¶
尋改齊興兼置興州後周改豐州隋廢郡改均州大業¶
州廢屬淅陽郡唐義寧置均州貞觀廢之屬淅川八年¶
復置武當軍(地理沿/革表)¶
縣沿革武當屬漢南陽郡魏南鄉郡晉順陽郡後置武¶
當郡隋治均州州廢屬淅陽郡唐復屬均州　鄖鄉本¶
春秋麋國漢錫縣長利縣地屬漢中郡東漢省長利魏¶
屬魏興郡晉復置長利縣太康改錫縣為鄖鄉東置南¶
上洛郡西魏改豐利郡析錫縣置豐利縣後周廢郡隋¶
<pb:KR3k0025_WYG_012-36b>¶
以豐利屬西域唐屬均州本朝省豐利(地理沿/革表)¶
形勝武當山在縣南二百里中有一峯名參嶺峯上有¶
三十六巖　天柱山在鄖鄉上有三石門飛仙徃來¶
寳盖山在鄖鄉　金鎖嶺在武當山　落㡌峯乃戴将¶
軍上昇落㡌扵此　兠鍪山在鄖鄉　三生石在武當¶
縣　千齡州在鄖鄉一名滄浪州(輿地/紀勝)¶
人物皇朝陳摶號希夷先生隠扵武當山後乃居華山(紀/勝)¶
集我生本似逺行客况是亂離多病身經山渉水向何¶
<pb:KR3k0025_WYG_012-37a>¶
處㸔見竹林禪定人(戴叔倫題/武當蘭若)¶
本朝宣和元年陞武當節度(㑹/要)乾徳省豐利縣入鄖鄉¶
(沿革/表)¶
集萬事若在手百年聊稱情他時南嶽去記得此巖名¶
(陳搏題/俞公巖)蘇壁留詩志何大可憐泰華老圖南(張士/遜)我愛¶
武當好將軍曾得道蛻舉入雲霄髙岑名落㡌(無名/氏)¶
　¶
　¶
<pb:KR3k0025_WYG_012-37b>¶
　¶
　¶
　¶
　¶
　¶
　¶
　¶
　記纂淵海卷十二¶
