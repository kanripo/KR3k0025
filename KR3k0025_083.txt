# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:35.219559
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷八十三
<pb:KR3k0025_WYG_083-1a>¶
欽定四庫全書¶
　記纂淵海卷八十三　　　宋　潘自牧　撰¶
　　襟懐部¶
　　　閒適¶
經履道坦坦幽人貞吉(易/)作德心逸日休(書/)衡門之下¶
可以棲遲泌之洋洋可以樂飢　考槃在澗碩人之寛¶
(詩/)¶
子解衣盤礴　居不知所為行不知所之含哺而熈皷¶
<pb:KR3k0025_WYG_083-1b>¶
腹而遊　就藪澤處閒曠釣魚閒處無為而已矣此江¶
海之士避世之人閒暇者之所為也(莊/子)窮居而野處升¶
高而望逺坐茂樹以終日濯清泉以自潔(韓/子)惟江上之¶
清風與山間之明月耳得之而為聲目遇之而成色是¶
造物者之無盡藏也而吾與子之所共適(蘓/子)胸中洒樂¶
如光風霽月(周/子)自再見周茂叔後吟風弄月以歸有吾¶
與㸃也之意(程/子)¶
史謝萬著白綸巾鶴氅裘談宴終日(晉/史)嵇康所與交者¶
<pb:KR3k0025_WYG_083-2a>¶
惟阮籍山濤與其流者向秀劉伶阮咸王戎遂為竹林¶
之遊世謂竹林七賢(晉/史)孔稚圭門庭之内草萊不剪中¶
有蛙鳴或問之曰我以此當兩部皷吹　一壺之酒足¶
以飬性一簞之食足以怡形(南/史)¶
𫝊記弭節容與(西漢/傳)閒居可以飬志詩書足以自娛(東/漢)¶
(傳/)陶潜謝政閒居門栽五栁開三徑種菊籬下倘佯其¶
間踈絶州郡覲謁乘藍輿令一門生二兒共舁之言笑¶
賞識不覺有羨于華軒(本/傳)徐勉曰冬日之陽夏日之陰¶
<pb:KR3k0025_WYG_083-2b>¶
良辰美景負杖躡履逍遥陋館臨池觀魚披林聽鳥濁¶
酒一杯彈琴一曲求數刻之暫樂庶居常以待終　前¶
園後圃從容丘壑之情左琴右書閒散煙霞之境(隋/書)白¶
居易致仕與香山僧如滿結香火社每肩輿徃來白衣¶
鳩杖自號香山居士　裴度治第石林幽勝燠館凉臺¶
號緑野堂　李適之罷知政事與太子少保命親故歡¶
㑹賦詩曰避賢初罷相樂聖且銜盃為問門前客今朝¶
幾個來(舊唐書/本傳)¶
<pb:KR3k0025_WYG_083-3a>¶
集聊假日兮相徉(楚辭/集)聊假日兮銷憂(王仲/宣賦)退而閒居¶
於洛之涘(潘安仁/閑居賦)脩日朗月攜手逍遥(潘安仁贈/陸士衡)解帶¶
臨清風(文/選)引壺觴以自酌盼庭柯以怡顔倚南窓以寄¶
傲審容膝之易安園日涉以成趣門雖設而常關䇿扶¶
老以流憇時矯首而遊觀恱親戚之情話樂琴書以消¶
憂懐良辰以孤徃或植杖而耘耔登東臯以舒嘯臨清¶
流而賦詩　閒居三十載遂與塵事㝠(淵/明)弄春風於磵¶
戸詠秋月於山扄　披書坐落花(王無/功)優㳺園沼放蕩¶
<pb:KR3k0025_WYG_083-3b>¶
形骸(姚崇/遺令)松菊無時賞　歸閒日無事雲卧晝不起¶
把酒話桑麻　居閒好芝术　山水尋吳越風塵厭洛¶
京　枕籍琴書滿　誰家無風月此地有琴樽　日覩¶
田園趣自謂羲皇人(孟浩/然)吟風詠月席地幕天(李太/白)杖¶
藜從白首心跡喜雙清　腹中書籍幽時曬肘後醫方¶
靜處看(杜甫/詩)旣無衣食牽亦少人事拘　人閒有閒地¶
何必隠林丘　陶然遺萬累　常時簮組累此日和身¶
忘　身適忘四肢心適忘是非　心足即為富身閒乃¶
<pb:KR3k0025_WYG_083-4a>¶
當貴　閒心對定水清静兩無塵　人生茍有累食肉¶
常如飢我心既無苦飮水亦可肥卧簟蘄竹冷風襟卭¶
葛踈　取興或寄酒放情不過詩　海内無如此地閒¶
　今日北牎下自問何所為欣然得三友三友者為誰¶
琴罷輒舉酒酒罷輒吟詩三友迎相引循環無已時¶
無事日月長不羈天地闊　筋力不將諸處用登山臨¶
水詠詩行　元晏家風黄綺身深居髙卧養精神性慵¶
無病常稱病心足雖貧不道貧　朝隨浮雲出夕與飛¶
<pb:KR3k0025_WYG_083-4b>¶
鳥還　天供閒日月人借好園林　始知天造空閒景¶
不為忙人富貴人　人閒自在天　一日安閒値萬金¶
優㳺福禄更難消輕紗一幅巾小簟六尺牀無客盡日¶
靜有風終夜凉　以山水風月歌詩諷吟樂其志(白侍/郎詩)¶
平明閭巷掃花開薄暮漁樵乘水入花時金谷飮月夜¶
竹林眠(王維/集)口不言功心自適吟詩釀酒待花開　永¶
日屬閒人(同/上)閒人占閒景　入門松菊閒(劉賓/客)&KR1263;嵩開¶
雲扄厭穎抗風榭(韓世/文)何人有酒身無事誰家多竹門¶
<pb:KR3k0025_WYG_083-5a>¶
可敲斷送一生惟有酒尋思百計不如閒莫憂世事兼¶
身事須看人間比夢間　窮居而野處升高而望逺坐¶
茂樹以終日濯清泉以自潔採於山美可茹釣於水鮮¶
可食起居無時惟適所安　古之老於鄉者將身佚非¶
自苦閭中田宅具在親戚之不仕與倦而歸者不在東¶
阡在北陌可杖屨來徃也　沈浮閭巷間不以事自累¶
酒食罷無為棊槊以相娛(韓/愈)自笑無名字因名自在天¶
　乘興無羈束閒行信馬蹄　衣裳無復帝京塵(元微/之)¶
<pb:KR3k0025_WYG_083-5b>¶
扁舟從此去鷗鳥自為羣　歸去田園老儻來軒冕輕¶
(張九/齡)把鋤荷插决谿泉以給茹行歌坐釣望青天與白¶
雲以此為適亦足老死無戚戚者　左絃右壺樂以自¶
放　西山爽氣在我襟袖　南山溽暑醉如酒隠几熟¶
眠開北牖日午獨覺無餘聲山童隔竹敲茶臼(柳/文)日高¶
丈五睡正濃(盧仝/茶詩)稍覺天籟清自傷人世促　待月出¶
深林　合歡忘印綬之輕重陳詩無章句之約束放言¶
無擇造適則笑行觴無律既醉而罷虧成彼是曽不棲¶
<pb:KR3k0025_WYG_083-6a>¶
於念慮之中而惠風閒雲引穿左右動用視聽無非大¶
方　心靈矌而體胖泊然與白雲鷗鳥同其無事(權載/之)¶
想夫草堂環合喬松千餘本交柯翳景吟炫風露幅巾¶
長謡偃放其間一氣不耗四肢交暢清時外臣其樂如¶
何　結廬江南退然食力奉詩書杖屨為膝下歡蓬蒿¶
晏如不改其度每遇一勝境得一佳句則怡然獨笑如¶
獲貴仕豐禄(權載/之)官閒人事少年長道情多　無事焚¶
香坐有時尋竹行畫苔藤杖細踏石笋鞋輕　從來閒¶
<pb:KR3k0025_WYG_083-6b>¶
坐慣漸覺出門稀有地唯栽竹無池不飬鵞　詩裏難¶
同相得伴酒邊多見自由身晩攜碁局對松陰(許用/晦文)林¶
間掃石安碁局巖下分泉遞酒盃(張文/昌)但得身閒日月¶
長泉達松根助茗香竹裏碁聲夜雨寒茂陵久病書千¶
卷彭澤初歸酒一瓢有藥身應健無機性自閒(楚辭用/晦文)¶
樽酒且循環　移竹疏泉常岸幘　流鶯日日啼花間¶
能使萬家春意閒(韋應/物)平生江海意惟共白鷗同(劉長/卿)¶
阮籍推名飲清風滿竹林(劉文/叉)閒中方寸濶於天　牎¶
<pb:KR3k0025_WYG_083-7a>¶
間風引煑茶煙　棊添局上聲　閒敲巖果呼猿接時¶
釣溪魚引鶴爭(杜荀/鶴)暫對山松如結社偶同麋鹿自成¶
羣　劉琨坐嘯風清塞謝朓題詩月滿樓　松軒塵外¶
客高枕自瀟踈採茶溪樹緑煑藥石泉清(温飛/卿)六經與¶
一琴　摘花浸酒春愁盡燒竹煎茶夜卧遲　留僧竹¶
裏碁　時過無心求富貴身閒不夢見公卿　戀花林¶
下飮愛草野中眠(姚少/監)目隨碁客靜心共睡僧閒(韓/偓)憂¶
隨落花散目送歸雲飛(儲光/羲)㸔山愜野情(李嘉/祐)暑天移¶
<pb:KR3k0025_WYG_083-7b>¶
榻就深竹月夜乘舟歸淺山　誰識浮雲意悠悠天地¶
間　直為援毫方掩卷常因按曲便開樽　倚松常嘯¶
宜踈拙拂石欹眠絶是非(方雄/飛)世間書讀盡雲外客來¶
稀　睡輕可忍風敲竹飮散那堪月在花(鄭守/愚)醉眠風¶
捲簟茶罷月移堦(張承/吉)清時有味是無能閒愛孤雲靜¶
愛僧草色人心相與閒是非名利有無間醉頭扶不起¶
三丈日還高(杜牧/之)踏苔行引興枕石卧論文(賈浪/仙)北海¶
樽中常有酒東陽樓上豈無詩(羅隠/詩)流水去住清風徃¶
<pb:KR3k0025_WYG_083-8a>¶
還　清風朗月不用一錢買(唐文/粹)¶
本朝花能嫣然顧我笑鳥勸我飮非無情身閒酒美惜¶
光景唯恐鳥散花飄零　身閒始覺韶光好　人意乘¶
閒味愈長　脫遺軒冕就安閒笑傲丘園縱倒冠(歐公/詩)¶
玉麈清談消永日　美酒清香消晝景　飲酒横琴消¶
永日　解組便為閒處事輕蓑短笠伴春鋤(晋/歌)凉竹簟¶
之暑風曝茅簷之冬日睡餘支枕念昔平生仕宦出處¶
　清風之館覽秀生凉坐竹林之脩蔭泛水芰之清香¶
<pb:KR3k0025_WYG_083-8b>¶
　無窮興味閑中得強半光隂醉裏消靜愛竹時來野¶
寺獨尋春處過溪橋　王子猷之愛竹造竹不問於主¶
人陶淵明之卧輿遇酒便留於道上　至歡然而㑹意¶
亦旁若夫無人廼知偶來常勝於特來前言可信所有¶
雖非為已有其得已多　翁歡不待絲與竹把酒終日¶
聽泉聲有時醉倒卧溪石青山白雲為枕屛花間百鳥¶
喚不覺日落山風吹自醒(歐公/集)水竹煙花興有餘(詩史/張齊)¶
(賢/詩)藜杖牧鷄豚釣鈎引魴鯉　壺觴自笑傲裙屣相追¶
<pb:KR3k0025_WYG_083-9a>¶
逐談笑明月相與閒(臨川/集)閒貎老難増　蕭然一世外¶
所樂有誰同枕簟不移隨處有飽飱甘寢更無求　閒¶
眠盡日無人到自有春風為掃門　攀花弄草興常新¶
　春風自我閒　臨溪放杖依山坐溪竹山花共我閒¶
身閒處處堪行樂能將屐齒記苔痕　聊行弄芳草獨¶
坐隠圎蒲問客茅簷日君家有此無(臨川/集)曽借僧牎半¶
日閒　食罷茶甌未厭深清風一榻抵千金腹揺鼻息¶
庭花落還盡平生未足心　處士風流水石間　樽酒¶
<pb:KR3k0025_WYG_083-9b>¶
樂餘春局棊消長夏　春風無事秋日閒　日長唯有¶
睡相宜半脫紗巾落紈扇　先生食飽無一事散步逍¶
遥自捫腹不問人家與僧舍柱杖敲門㸔脩竹　三盃¶
軟飽後一枕黒甜餘惟江上之清風與山間之明月耳¶
得之而為聲目遇之而成色取之無禁用之不竭是造¶
物者之無盡藏也　吾嘗中夜而起挈瓶而東有落月¶
之相隨無一人之我同汲者未動夜氣方歸鏘瓊珮之¶
落谷灔玉池之生肥　北牖已安陶令榻西風還避庾¶
<pb:KR3k0025_WYG_083-10a>¶
公塵　南廊清遊繼顔謝北牎髙卧等羲黄(東坡/詩)但㸔¶
花開謝不言人是非　靜處乾坤大閒中日月長　閒¶
為水竹雲山主靜得風花雪月權(邵堯/夫)醉吟終日不知¶
老經史滿堂誰道貧長掩柴荆閉寒暑只將花卉記冬¶
春(温/公)邵堯夫居洛四十年安貧樂道自云未嘗攅眉所¶
居寢息處為安樂窩(呂氏/家塾)頺然付一榻是處得清凉(欒/城)¶
(集/)雖無事業傳千古却得安閒過一生(程松/詩)佳眠未日¶
曉屋角聞聲哢　西湖千頃月自比漢封君松風自度¶
<pb:KR3k0025_WYG_083-10b>¶
曲我琴不須彈　春蛙秋蠅不到耳夏凉冬煖緫宜人¶
(山谷/詩)問舍求田眞得計臨流處石有餘清(陳後/山詩)不聞人¶
聲但聞落子(百斛/明珠)¶
　　　間阻¶
經多歴年所(書/)豈不爾思逺莫致之　誰謂河廣一葦¶
杭之　道之云遠曷云能來　其室則邇其人甚逺¶
道阻且長(詩/)¶
史間者闊焉久不聞問(西漢嚴/助傳)¶
<pb:KR3k0025_WYG_083-11a>¶
集道里遼逺山川阻深(文/選)風波一失所各在天一隅¶
各在天一方　邈若胡與秦(李陵/詩)山川阻且遠别促㑹¶
難長(曹子/建詩)形影曠不接所托聲與音音聲日夜闊何用¶
慰吾心　形影參商乖音息矌不達(士/衡)清巵阻獻酬良¶
情限聞見(謝𤣥/暉)美人邁兮音塵闊隔千里兮共明月(謝/莊)¶
殊隔過參商(正長/雜詩)無路從容陪語笑　一别星橋夜三¶
移斗柄春　渭北春天樹江東日暮雲　常恨結懽淺¶
各在天一涯(杜/詩)千山道路阻萬里音塵闊　尚阻青天¶
<pb:KR3k0025_WYG_083-11b>¶
霧空瞻白玉塵　山水萬重書斷絶　一葦礙輪車¶
音徽千里斷魂夢兩情偏(元微/之)地逺心難達　水阻佳¶
期杳相望空脈脈(劉長/卿)自憐豈是風引舟如何漸與蓬¶
山遠(李文/饒)乖隔多年不獲數附書狀慕仰風味未嘗敢¶
忘(韓/文)接&KR0209;杳無由　雲山間之欲謁無路(唐文/粹)¶
本朝地理江山隔天文日月同(歐公/詩)辭闊義夙(臨川/集)故¶
人各在天一涯相望落落如晨星　不覺便同千里逺¶
(東坡/詩)隔巷如千里　盈盈一水不須思經歲相過自作¶
<pb:KR3k0025_WYG_083-12a>¶
疎(陳後/山)¶
　　　思想¶
經寤言不寐願言則𡁲(鄭箋云今俗人𡁲云人/道我此古之遺語也)愛而不¶
見搔首踟蹰　瞻彼日月悠悠我思道之云逺曷云能¶
來　瞻望弗及實勞我心　莫徃莫來悠悠我思　云¶
誰之思西方美人中心揺揺中心如醉中心如噎　誰謂¶
河廣一葦杭之誰謂宋逺跂予望之(詩/)¶
子心若懸於天地之間　去人滋久思人滋深(莊/子)六國¶
<pb:KR3k0025_WYG_083-12b>¶
時張敏與高惠二人為友每相思不能得見敏便於夢¶
中徃尋但行至半道即迷不知路遂囘如此者三(韓非/子)¶
史引領北望日月以兾　無日忘之閔閔焉如農夫之¶
望嵗(左/)心揺揺如懸旌而無所終薄(戰國/䇿)今吾每飯意¶
末嘗不在鉅鹿也(通鑑/漢紀)隔闊相思發於寤寐(東漢臧/洪傳)劉¶
惔夜在簡文座愀然嘆曰清風朗月無𤣥度(晉/書)鏡與人¶
俱去鏡歸人不歸無復嫦娥影空餘明月輝(世/說)范蠡既¶
去越越王乃使良工鑄金象范蠡置之坐側(吳越書/春秋)¶
<pb:KR3k0025_WYG_083-13a>¶
集夜烱烱而不寐魂營營而至曙　望孟夏之短夜何¶
晦明其若嵗惟郢路之逺兮魂一夕而九逝(楚/辭)望風懐¶
想(答蘇/武)别如俯仰脫若三秋(選/)神徃同逝感形留悲參¶
商(陸雲/詩)每一念來忽若有遺(文/選)雲中辨江樹天際識歸¶
舟(文/選)搔首訪行人引領兾良覿(謝靈/運詩)離居幾何時鑚燧¶
勿改火(選/詩)顧望脰懸(文/選)視陰數箭(周𢎞/讓書)岐路分襟易風¶
雲促膝難　風月虛心形留神住山川在目室邇人逺¶
(駱賓/王)故人不可見漢水日東流(王維/集)願作陽臺一片雲¶
<pb:KR3k0025_WYG_083-13b>¶
　相思無晝夜東泛似長川　相思相見知何日此時¶
此夜難為情　千里若在眼萬里若在心相思千萬里¶
一書値千金天涯有度鳥莫絶瑶華音(李太/白集)相思望斗¶
牛(孟浩/然)渭北春天樹江東日暮雲何時一樽酒重與細¶
論文(杜/詩)山岳移可盡江海不可絶離恨若虛空年年思¶
不徹　朝朝寧不食日日願見君一日不得見愁膓坐¶
氤氲如何逺相失各作萬里雲　萬一樓頭望還應望¶
我愁　殷懃眼前水千里到河陽　安得故人生羽翼¶
<pb:KR3k0025_WYG_083-14a>¶
飛來相伴醉如泥(元㣲/之)思君秋夜長一夜魂九升思君¶
春日遲一日腸九迴　自從花顔去秋水無芙蓉蛾眉¶
别久心知否兩處春光同日盡　居人思客客思家風¶
波不見三年面書信難傳萬里腸　逺地官長親故少¶
些些談笑與誰同　遊山弄水㩦書卷㸔月尋花把酒¶
盃　六事盡思君作伴幾時歸到洛陽來(白侍/郎)悠悠我¶
之思擾擾風中纛　居閑處獨時徃日來于懐也　與¶
足下别久矣以余心之思足下知足下懸懸於余也(韓/文)¶
<pb:KR3k0025_WYG_083-14b>¶
嶺樹重遮千里目江流曲似九囘腸(柳/詩)感時江海思(劉/賓)¶
(客/)料得孟光今日語不詠春盡不歸來(元微/之)久别思欵¶
顔承歡懐接袂(劉/文)南望空垂淚天邊鴈一行(許用/晦)徃款¶
良未遂來覿曠無音　離心與潮信每日到潯陽(劉長/卿)¶
相思煙水外唯有心不隔　潮歸人不歸　時復一延¶
首憶君如眼前　從此日相思空令减衣𢃄俳佪正佇想¶
髣髴如蹔覿心目徒自親風波尚相隔(劉長/卿)君意如鴻¶
高的的我心懸斾正揺揺(杜牧/之)舊國日邊逺故人江上¶
<pb:KR3k0025_WYG_083-15a>¶
稀(張承/文)相思巫山渚悵望雲陽臺(林上/人)昔時初種庭前¶
樹樹已勝巢人未歸(方雄/飛文)¶
本朝雖大旱望雲執熱思濯未喻其急也(東坡/集)歸舟天¶
末常囘首從此頻書慰斷腸　寸步不徃來千里常夢¶
思(山/谷)三嵗公門不屢過作牋詩復問如何及兹去去翻¶
為恨向使常常肯為多　百書不如一見面(後/山)¶
　　　期約¶
經秋以為期　昬以為期　五日為期六日不詹　期¶
<pb:KR3k0025_WYG_083-15b>¶
逝不至(詩/)¶
史魏文侯與羣臣飮酒樂而天雨命駕將適野左右曰¶
今日飲酒樂天又雨君將安之文侯曰吾與虞人期獵¶
雖樂豈可無一㑹期哉(通/鑑)范式與張元伯為友二人春¶
别京師以暮秋為期元伯以九月十五日殺鷄以待母¶
曰相去千里汝何信之也言未卒而至(後/漢)¶
　　　懐鄉¶
經我徂東山滔滔不歸我來自東零雨其濛(詩/)　式微¶
<pb:KR3k0025_WYG_083-16a>¶
式微胡不歸　豈不懐歸畏此簡書(詩/)子在陳曰歸與¶
(語/)狐死正丘首(記/)子去魯曰遲遲吾行去父母國之道¶
也(孟/子)去國數日見其所知而喜去國旬日見所常見於¶
國中者喜及期年也見似人者而喜矣去人滋久思人¶
滋深(莊/子)鳥飛反鄉依其所生(文/子)鳥飛反鄉兎徙歸窟狐¶
死首丘(淮南/子)¶
史椘鍾儀囚於晉與之琴操南音(左/)越人莊舄仕楚在病楚¶
王曰舄越之鄙人必思於越使人徃聽之果為越吟(史/)¶
<pb:KR3k0025_WYG_083-16b>¶
項王欲東歸曰富貴不歸故鄉如衣綉夜行(漢/書)遊子悲¶
故鄉萬歲後吾魂魄猶樂思沛(漢書/高紀)願為黄鵠兮歸故¶
鄉(前漢西/域傳)班超久在絶域年老思土上疏曰臣不敢望¶
酒泉郡但願生入玉門關(東漢/本傳)飛鳥過故鄉猶躑躅徘¶
徊(唐/書)¶
𫝊記太上皇不樂關中思慕鄉里高祖徙豐丘為新豐¶
縣(三輔/舊事)陸機夏在洛忽思東頭竹蓧之飲語劉寶曰吾¶
思鄉轉深矣(語/林)¶
<pb:KR3k0025_WYG_083-17a>¶
集狐死必首丘兮夫人孰能不反其眞情(念舊/君也)　過故¶
鄉而一顧兮泣歔欷而沾零　歸骸舊邦莫誰語者(楚/辭)¶
遊子悲其故鄉心愴恨兮傷懐(班超北/征賦)詠南音以顧懐¶
(選/)荆南非我鄉何為久留滯(七/哀)貽此越鄉憂(還都/道中)營魄¶
懐兹土(贈從/兄)雖信美而非吾土兮曽何足以少留　昔¶
尼父之在陳有歸與之歎音鍾儀幽而楚奏莊舄顯而¶
越吟人情同於懐土豈窮達之異心(王/粲)孤獸思故藪離¶
鳥戀舊林　願假歸鴻翼翻飛泝江汜　感念桑梓域¶
<pb:KR3k0025_WYG_083-17b>¶
髣髴眼中人(陸士/衡)丘去魯而過漢季過沛而涕零(潘安/仁)¶
豈伊不懐歸于枌榆(選/)流波戀舊浦行雲思故鄉(張景/陽)¶
誰能久京洛緇塵染素衣(謝𤣥/暉)人情懐舊鄉客鳥思故¶
林(王正/良詩)故鄉籬下菊今日為誰開(江/揔)永懐戀故園　王¶
鮪懐河岫晨風思北林　刷羽同揺漾一舉還故鄉¶
徒懐越鳥志眷戀湘南枝　情知望故鄉誰能鬂不變¶
　戀本難為思(文選/詩)願言還故鄉畏此簡書忌鄉夢隨¶
魂斷青山白日非舊國之春秋翠斚清樽是他鄉之杯¶
<pb:KR3k0025_WYG_083-18a>¶
酒(駱賓/王)馬上逢寒食途中屬暮春可憐江浦望不見洛橋¶
人(宋之/問詩)嶺外逢寒食他鄉不見春洛陽新甲子何日是清明¶
(沈佺/期詩)長安如夢裡何日是歸期(李太/白)不見鄉書傳鴈足(王維/集)¶
吳越數千里夢𥧌今夕見形骸非我親衾枕即鄉縣¶
心逐書郵去離魂今夕夢尤遶舊林飛(張九/齡)月是故鄉¶
明　成都萬事好豈若歸吾廬　安得如鳥有羽趐託¶
身白雲還故鄉　青紫雖被體不如早還鄉　夢鄉歸未¶
得不用楚詞招歸心折大刀(杜/詩)眉間黄痩見歸期如何連曉¶
<pb:KR3k0025_WYG_083-18b>¶
語祗是說家鄉(韓/文)鄉禽何事亦來此令我心憶桑梓間　海¶
畔尖山似劒鋩秋來處處割愁腸若為化得身千億散¶
上峯頭望故鄉(柳/詩)萬里望枌榆之鄉(劉/)如何春來夢合¶
眼在鄉社　故鄉貧亦安(白/)鄉思急於絃(白傅/集)春來愛¶
有歸鄉夢一半猶疑夢裏行迢遞旅魂歸去逺(元微/之)鄉¶
心正欲絶何處擣寒衣　望家千里(劉長/卿)賓館有魚為客¶
久鄉書無鴈到家遲　關河萬樹秋風急望見鄉山不¶
到家　向夜欲歸心萬里故園松月更蒼蒼　孤夢家¶
<pb:KR3k0025_WYG_083-19a>¶
山逺獨眠秋夜長(許用/晦)春風一夜吹鄉夢夢逐春風到¶
洛陽(武伯/蒼)何日得鄉信每日筭歸程(王建/集)一夕九起嗟¶
夢短不到家(孟/郊)故園春歸未有涯小欄高檻别人家五¶
更惆悵囘孤枕猶自殘燈照落花(司空/圗)鄉思楚雲間(錢/起)¶
(文/)憑君莫射南來鴈恐有家書寄逺人(杜牧/之)巫峽啼猿¶
數行淚衡陽歸鴈幾封書(高達/夫)青山無限好猶道不如¶
歸(唐/詩)人言落日是天涯不到家鄉已恨賖囘首碧山相¶
隠映碧山更被暮雲遮(李/靚)¶
<pb:KR3k0025_WYG_083-19b>¶
本朝旅病愔愔如困酒鄉愁脈脈似連環(臨/川)三年無日¶
不思歸夢裏還家旋覺非　萬里家山一夢中　人貪¶
歸路好樂莫樂於還故鄉(東/坡)恒年暮桑梓歸念寄鴻鵠¶
(欒城/集)歸鴈南飛盡無因寄此情(山/谷)深知報消息不忍問¶
如何　久客登樓日中年懐舊心　初聞北人語意作¶
故鄉聲　望鄉仍愛歲(後/山)未有一夜夢不歸千里家¶
　　　别離¶
經瞻望弗及泣涕如雨　遵大路兮摻執子之手兮(詩/)¶
<pb:KR3k0025_WYG_083-20a>¶
子子高遊趙有鄒文李節者與相友善及將還魯文節¶
送行三宿臨别流涕交頥子高抗手而已謂其徒曰始¶
吾謂二子丈夫耳乃今知其婦人也人豈鹿豕也哉而¶
常羣聚乎(孔叢/子)¶
史馬為立踟蹰車為不轉轍觀者皆歔欷行路亦嗚咽¶
(范蔚宗後/漢列女傳)王猛將行造慕容垂飲酒從容謂垂曰今當¶
逺别何以贈我使我覩物思人(通鑑晉海/西公下)謝安嘗謂王¶
羲之曰中年傷於哀樂與親友别輒作數日思羲之曰¶
<pb:KR3k0025_WYG_083-20b>¶
年在桑榆自然至此當藉絲竹常恐兒輩覺損其歡樂¶
之趣(晉王/羲之)¶
集悲莫悲兮生别離(楚/辭)離家日趣逺衣𢃄日趣緩心思¶
不能言膓中車輪轉(古樂/府)遊子嘆黍離處者嘆式微¶
别如俯仰脫若三秋(曹子/建)送君南浦傷如之何　黯然¶
銷魂者唯别而已知離夢之躑躅意别魂之飛揚分手¶
而銜涕　攀桃李兮不忍别　惟世間兮重别　驅征¶
馬而不顧　意奪神駭心折骨驚(江文/通賦)離别腸應斷相¶
<pb:KR3k0025_WYG_083-21a>¶
思骨合銷(陳後主侍/兒碧玉)行舟有限嗟此㑹之難留别日無¶
期嘆分岐之易逺(陳子/昻集)雲離雨散奔馳於宇宙之間宋¶
逺燕遥泣别於關山之際(陳子/昻集)雲雨俄别風懐異鄉¶
流水不窮浮雲自遠霑襟此别把&KR0209;何時　黯然銷魂¶
豈非生離之恨　故人樽酒淹離涕泪交頥嗟别路之¶
難駐惜離樽之易傾(駱賓/王)數年同筆硯兹日間衾禂(孟/浩)¶
(然/)送别彊為歡　軔識怨兮方緩駟知愁兮復鳴(李太/白)¶
斷腸聲裏唱陽關(李商/隠)丈夫非無淚不洒離别間仗劒¶
<pb:KR3k0025_WYG_083-21b>¶
對樽酒恥為遊子顔蝮蛇一螫手壯士疾解腕所志在¶
功名離别何足嘆(陸龜/蒙)生别古所嗟發聲為爾吞(杜/詩)朔¶
鴈傳書絶湘筠染淚多人世死前唯有别(李義/山)别腸車¶
輪轉一日一萬周離思如春水泮泮不可收(韓/文)萬里尚¶
能來逺道一程那忍便分頭逺征不必戍長城出門便¶
不知生死(元微/之)丈夫雖鯁介逺别多苦顔　别離何從¶
生乃在親愛中　從此一分手緬想吳與秦(韋應/物集)但令¶
此身健不作多時别(白傳/集)風煙里數少雲雨别情多(劉/賓)¶
<pb:KR3k0025_WYG_083-22a>¶
(客/)黄葉一離一别青山暮暮朝朝明日行人已逺空餘¶
淚逐歸潮　想到郵亭愁駐馬不堪西望見風塵離心¶
日逺如流水囘首長川共落暉　離别寒江上潺湲若¶
有情離心與流水萬里共朝昬獨過潯陽去潮歸人不¶
歸　手折衰揚悲老别故人零落已無多　江海逢君¶
少東南别處長獨行風嫋嫋相去水茫茫(劉長/卿)少年輕¶
㑹復輕離老大關心緫是悲(李嘉/祐)别家三日幾般心(杜/荀)¶
(鶴/)離歌漸怨如留客歸夢初驚似到家(許用/晦文)離情兩飄斷¶
<pb:KR3k0025_WYG_083-22b>¶
不異風中絲(張文/昌)萬里故人去一行新鴈來(張承/吉文)楚岸¶
柳何窮别愁紛若絮(杜牧/之)逺風南浦萬重波未似生離¶
别恨多(杜牧/之)願得雙車輪一夜生四角　别長多欝紆¶
豈能肥肌膚始知相結宻不及相結踈踈别恨應少宻¶
離恨難袪(唐文/粹)預愁更漏促離别在明朝(唐人/詩)¶
本朝羣鷺方盛集離鴻獨高翔¶
　　　行役¶
經我馬瘏矣我僕痡矣　言秣其馬言秣其駒　載脂¶
<pb:KR3k0025_WYG_083-23a>¶
載牽　還車言邁　行邁靡靡中心揺揺　昔我徃矣¶
楊柳依依今我來思雨雪霏霏　行道遲遲載渴載飢¶
　憂心悄悄僕夫况瘁檀車幝幝(尺善/切)四牡痯痯(古緩/切)¶
山川悠逺維其勞矣　星言夙駕　或不已于行(詩/)道¶
途不爭險易之利(記/)¶
子百舍重趼而不敢息　車馬有行色(莊/子)¶
史交贄徃來道路無壅䟦履山川踰越險阻　具行器¶
矣(左/傳)道宿行遲客寢甚安　夜衣而行犂明至國(史齊/世家)¶
<pb:KR3k0025_WYG_083-23b>¶
(犂猶比/也遲也)已業行(西漢/)&KR0170;霜露沐風雨(西漢淮/南王傳)賜禄直以¶
辦裝(西漢龔/勝傳)道途濘滯不通(魏/志)許由辭帝堯之命而舍¶
於逆旅外傳曰晉陽處父過甯舍於逆旅魏武皇帝亦¶
以為宜其詩曰逆旅整設以通商賈然則自唐到今未¶
有不行客舍之法惟商鞅尤之(晉書普/岳傳)行道路徃來無¶
風塵之色(北齊/書)星行詣闕(通鑑後/唐明宗)¶
集征夫勞於周行(道也/楚辭)路脩逺以多艱(選騷/經)裹足入秦¶
(李斯/上書)昔去雪如花今來花似雪(李陵/詩)簡元辰而俶裝(張/衡)¶
<pb:KR3k0025_WYG_083-24a>¶
(思𤣥/賦)日既西傾車殆馬煩(洛神/賦)星陳夙駕秣馬脂車(曹/子)¶
(建/)羈旅無定心翩翩如懸旌(景陳/雜詩)首路跼險艱　揚旌¶
西邁(五陵/表)客途亘萬里(東武/吟)侵星赴早路(選/)　行矣倦¶
路長無由稅歸鞅(京路/夜發)　戒途在昧旦(秋胡/詩)連翩戒征¶
軸(八公/山詩)櫛風沐雨多在道路脩路無窮迹(陸士/衡詩)嚴駕越¶
風寒觧鞍犯霜露(秋胡/詩)寒燈耿宵夢(謝朓/詩)關山嗟墜葉¶
岐路憫征蓬别鶴聲聲逺愁雲處處同(江總/詩)行子腸斷¶
百感悽惻(江文通/别賦)舟凝滯於水濱車逶遲於山側(文/選)鄉¶
<pb:KR3k0025_WYG_083-24b>¶
國一辭江山萬里　行役風霜久鄉園夢想孤(駱賓/王)着¶
鞭跨馬涉逺道(李/白)我車已載脂　舟車半天下(杜工/部)旅¶
魂驚北鴈鄉信是東風　春來愛有歸鄉夢一半猶疑¶
夢裏行(元微/之)　車行冒風塵　僕御促前征(韋應/物)主¶
人燈下别羸馬月中行踏石新霜滑穿林宿鳥驚(杜/詩)來¶
徃再逢梅柳新　始去杏飛蜂及歸柳嘶蟄(韓/文)漂淪多¶
憔悴轉徙江湖間(白侍/郎)旅情偏在夜鄉思豈帷秋(劉賓/客)¶
蠒足千里(劉禹/錫)日下人誰憶天涯客獨行　逆旅鄉夢¶
<pb:KR3k0025_WYG_083-25a>¶
頻春風客心碎頃來行已逺彌覺天無涯迢遞萬里㠶¶
飄飄一行客(劉長/卿)鷄聲茅店月人跡板橋霜(温庭/筠詩)失意¶
未還家馬蹄盡四方(王建/詩)芰荷風起客堂靜松桂月高¶
僧院深清露下時傷旅鬂白雲歸處寄鄉心　孤枕易¶
為客逺書難到家　身賤與心違秋風生旅衣久貧辭¶
國逺為病在家稀　疊鼓催殘月踈鐘迎早霜　旅遊¶
知世薄貧别覺情深(許用/晦文)晨鷄喔喔茅店傍行人起早¶
車上霜　歸使雨中發寄書燈下封(同上張/文昌)薄寒燈影¶
<pb:KR3k0025_WYG_083-25b>¶
外殘漏雨聲中(錢起/文)¶
本朝永夕清霜暗濕中(楊文/公)雨冷侵燈暈風愁送葉聲¶
　坡長坂峻牛力疲天寒日暮人心速(歐公/集)櫛沐飽風¶
雨(坡/詩)酒醒燈前猶是客(臨/川)脂車秣馬試長道(欒城/集)五更¶
歸夢常苦短一寸客愁無柰多　曠懐亦苦中年别歸¶
翼仍愁行路難(後/山)隣鷄接響作三鳴殘㸃連聲殺五更¶
寒氣挾霜欺敗絮賓鴻將子度微明(黄山/谷)¶
　　　還舍¶
<pb:KR3k0025_WYG_083-26a>¶
經薄言還歸　出車以勞還杕杜以勤歸(詩/)¶
子息肩弛擔(孟子/序)還鄉者心務見家不可以一步至也¶
(劉子正文心/至力不及)¶
史叔孫歸魯阜御季孫以勞之(左/傳)已出反舍(西漢叔/孫通鑑)¶
集昔去雪如花今來花似雪(選/詩)息徒稅征駕(選/詩)俶裝反¶
柴荆(謝靈/運)迺瞻衡宇載馳載奔僮僕歡迎稚子候門(陶/淵)¶
(明/)新歸且慰意生理安足說　生還對僮稚似欲忘飢¶
渇(杜/詩)眉間黄色喜歸期　始去杏飛蜂及歸栁嘶蟄(韓/文)¶
<pb:KR3k0025_WYG_083-26b>¶
去逺即相忘歸近不可忍兒女已在眼眉目略不省喜¶
極不得語淚盡不一哂了知不是夢忽忽心未穏(後/山)安¶
得香水泉濯郎襟上塵(白居/易)踏看家鄉馬脚輕(王連/詩)近¶
家心轉切不敢問來人(脞脫載孤/獨遐詩)¶
本朝撲面蜘蛛傳喜信入簾蝴蝶報佳人　向家還漸¶
近豈復倦征輪(歐陽/公詩)歸時快馬亦須鞭(臨/川)莫言還家逺¶
未覺道路長閭里喜我來車馬塞康莊爭言借顔色草¶
木亦晶光(後/山)樂莫樂於還故鄉(東/坡)鷄豚不改舊隣里自¶
<pb:KR3k0025_WYG_083-27a>¶
相歡(欒城/集)¶
　　　合幷¶
經朋盍簮(易/)邂逅相遇　如此邂逅何(詩/)¶
子孔子之郯遭程子於途傾蓋而語終日甚相親(家/語)¶
史楚伍舉將奔晉聲子遇之於鄭郊班荆相與食而言¶
(班布也布/荆坐地)燦然有文以相接驩然有恩以相愛(前/漢)共語¶
移日握手極歡(李傳/通)握手歡如平生(東漢馬/援傳)相見不數¶
則彼我不親無因得盡人情何由知衆事也(通/鑑)¶
<pb:KR3k0025_WYG_083-27b>¶
集恨不具鷄黍得與故人歡枉道相過　窮巷隔深轍¶
頗囘故人車　掩泣叙温凉(文/選)數面成親况情其過此¶
者乎(陶/潜)逢故人而永夜(陳子/昻)留連嘯歌從容風月(駱賓/王)¶
主稱㑹面難一舉累十觴　夜闌接軟語　良㑹惜清¶
晨(杜/詩)㑹合意彌重(韓/文)乍見悲兼喜猶驚是與非(元微/之)江¶
湖十年别衰老一樽同　相逢苦易㪚動别知難㑹(劉/長)¶
(卿/)誰言此相見蹔得話疇昔　五日之面半旬之歡(唐/文)¶
(粹/)夜䦨更秉燭相對如夢寐(杜/詩)¶
<pb:KR3k0025_WYG_083-28a>¶
本朝一樽客語從容盡千里人情委曲諳人與佳節㑹¶
(坡/詩)¶
　　　饋遺¶
經以致稍餼(周/禮)貽我佩玖　雜佩以贈之　實幣帛筐¶
篚以將其厚意　其贈維何乘馬路車(詩/)苞苴(記少/儀)朋¶
友之饋雖車馬非祭肉不拜　康子饋藥拜而受之(語/)¶
子孔子遭程子於途謂子路曰取束帛以贈先生(家/語)行¶
者必以贐辭曰饋贐(孟/子)¶
<pb:KR3k0025_WYG_083-28b>¶
史乃饋盤飱置璧焉公子受飱反璧　吳季札聘鄭見¶
子産與之縞𢃄子産獻紵衣焉(吳地貴縞鄭地貴/紵故各獻已所貴)厚賄¶
之　衛人饋叔向羮與一篋錦(左/傳)孟嘗君聘於楚楚人¶
遺之象牀(通鑑/周紀)束脩之饋(西漢/朱邑)¶
傳記唐上元夜登樓貴戚例有黄柑相遺謂之傳柑(詩/話)¶
楊國忠每至伏日取堅氷工雕為鳥獸之形餙以金環¶
縷帶置雕盤中送饋王公(唐開元/遺事)陸凱與范曄為友在¶
江南寄梅花一枝詣長安與曄并贈詩云折梅逢驛使¶
<pb:KR3k0025_WYG_083-29a>¶
寄與隴頭人江南無所有聊贈一枝春(荆州/記)¶
集金膏翠羽將其意脂韋便辟導其誠苞苴所入實行¶
張霍之家(文/選)¶
本朝贈遺蕃渥(孔六/帖)朝來聞好語叩尸得美餉輕圎白¶
曬荔脆釅紅螺醬　歲晩相與餽問為餽歲(並同/上)¶
　　　祖餞¶
經出宿于泲飲餞于禰　之子于歸逺送于野瞻望弗¶
及泣涕如雨　韓侯出祖出宿于屠顯父餞之清酒百¶
<pb:KR3k0025_WYG_083-29b>¶
壺(詩/)¶
史鄭六卿餞宣子于郊(左/)孔子過周問禮老子送之曰¶
富貴者送人以財貧賤者送人以言吾不能富貴竊仁¶
人之號送子以言(史記孔/子世家)祖於北門(西漢昭/江王傳)祖者送行¶
之祭因饗飲也昔皇帝之子纍祖好逺遊而死於道故¶
後人以為行神也(同/上)疏廣父子乞骸骨歸公卿大夫故¶
人邑子設祖道供帳東都門外送者車數百輛朋友以¶
言贈行(西漢/本紀)共工氏子曰脩好逺遊祀以為祖神漢午¶
<pb:KR3k0025_WYG_083-30a>¶
日祖(後漢荀/彧傳註)¶
傳記將行者有祖道(五經/奥義)¶
集傾城逺追送餞我千里道(孫子荆/西詩)舉觴矜飲餞指¶
念途出宿(謝宣/詩)臨途未及引置酒慘無言(顔延/年)五侯相¶
餞送高㑹集新豐六樂陳廣坐祖帳揚春風(鮑明/逺)張飲¶
東都送客金谷班荆兮増恨樽酒兮叙愁(江文/通)樽酒送¶
征人踟蹰在清晏日暮浮雲滋握手淚如霰(江淹/詩)頓旌¶
節而少留傾朝廷而出餞　漢朝卿士供帳餞於東都¶
<pb:KR3k0025_WYG_083-30b>¶
晉國名賢傾城祖於西郊(陳子/昻)桃花嘶别路竹葉瀉離¶
樽(駱賓/王)勸君更盡一杯酒西出陽關無故人(王/維)離筵不¶
隔日那得易為情　一天開寵餞五馬爛生光祖席倍¶
光輝(杜/詩)祖席洛橋邊親交共黯然　鳴笛急吹催落日¶
清歌緩送感行人　無疾其驅天子有詔(韓/文)傾離觴之¶
餘瀝　載肉於爼崇酒于觴追而送之(柳/文)送荆軻於易¶
水餞疏廣於東門(白/帖)自歎旅人行意速每嫌杯酒緩歸¶
期(元微/之)賢豪爭追攀飲餞出西京(韋應/物集)衣冠列祖道(劉/文)¶
<pb:KR3k0025_WYG_083-31a>¶
絲管有離聲　羽觴交餞席(張文/昌)樽酒别期促　送君¶
把酒不成驩(劉長/卿)¶
本朝我亦且如常日醉莫教絃管作離聲　離觴莫惜¶
少留連(歐/詩)¶
　　　宴㑹¶
經雲上於天需君子以飲食宴樂(易/)鹿鳴燕羣臣嘉賓¶
也　棠棣燕兄弟也儐爾籩豆飲酒之飫　伐木燕朋¶
友故舊也　賓之初筵左右秩秩籩豆有楚殽核維旅¶
<pb:KR3k0025_WYG_083-31b>¶
　或獻或酢(詩/)為酒食以召鄉黨僚友(記/)¶
史與陵未嘗銜杯酒接慇懃之歡(西漢司/馬遷)烹羊炰羔斗¶
酒自勞酒後耳熱仰天拊缶(西漢楊/惲傳)引滿舉白(班固/叙)卓¶
王孫為具召臨卭令王吉及司馬長卿令既至日中司¶
馬長卿謝病不能臨臨卭令不敢嘗食身自迎相如不¶
得已而強徃一坐盡傾(西漢司馬/相如傳)武帝問三日曲水之¶
燕束晢曰昔周公城洛邑因流水以汎酒在詩云羽觴¶
隨波(晉/書)車𦙍善於賞㑹當時每有盛坐而𦙍不在皆云¶
<pb:KR3k0025_WYG_083-32a>¶
無車公不樂謝安遊集之日輒開筵待之(晉書/本傳)今夕只¶
可談風月(南/史)王毛仲有㛰上謂宰相曰卿等達官悉詣¶
其第既而日中客未敢舉筯待宋璟(通鑑唐/𤣥宗)郭子儀入¶
朝上命元載王縉魚朝恩等互置酒於其第一㑹之費¶
至十萬緡(通/鑑)出有餞路還有軟脚(唐/書)白居易居東都嘗¶
與胡杲吉旼盧眞等燕集皆高年不仕者人慕之繪為¶
九老圗(同/上)¶
傳記學士許愼與親友宴花圃中聚落花鋪坐曰吾自¶
<pb:KR3k0025_WYG_083-32b>¶
有花䄄何須坐具(王任裕開事/元天寶遺)魏文侯與大夫飲使公乘¶
不仁為觴政曰飲若不盡浮之太白文侯不盡公乘不¶
仁舉白浮君也(劉向/說苑)長安風俗元日以後遞以飲食相¶
邀號傳坐(南部/新書)¶
集酒車酌醴方駕授餐(東京/賦)肴來不虛歸觴至反無餘¶
(曹子/建贈)每觴酌流行絲竹並奏酒酣耳熱仰而賦詩(魏文/帝吳)¶
(質/書)燕飲彌日(曹子/建)塤簫激於華屋(文選/吳質)酌羽觴以交歡¶
(三沈/宴)置酒若淮泗積肴若山丘(左太沖/吳賦)四坐咸同志羽¶
<pb:KR3k0025_WYG_083-33a>¶
觴不可筭(陸士/衡)永和九年歲在癸丑暮春之初㑹于㑹¶
稽山陰之蘭亭脩禊事也羣賢畢至少長咸集此地有¶
崇山峻嶺茂林脩竹又有清流激湍映帶左右引以為¶
流觴曲水列坐其次雖無絲竹管絃之盛一觴一詠亦¶
足以暢叙幽情是日也天朗氣清惠風和暢仰觀宇宙¶
之大俯察品類之盛所以游目騁懐足以極視聽之娛¶
信可樂也(王羲/之)中山不知醉飲德方覺飽情盤景遽歡¶
洽日斜(文/選)金罍引上賓(駱/賓)笙歌雜曙鐘(孟浩/然)樂極未言¶
<pb:KR3k0025_WYG_083-33b>¶
醉杯深猶恨稀(陳後/主)峩峩紅粉席(沈佺/期)花迎喜氣皆知¶
笑鳥識歡聲亦解歌高談隨羽觴樽前還有錦纒頭華¶
筵直千金(王/維)萬牛炙臠萬甕行酒　妖姬踏筵舞　車¶
載牲牢甕舁酒並招賓客延鄒枚(韓/文)聯句放杯遲　貴¶
重近臣光綺席(元微/之)慇懃報絃管明月有佳賓　賀賓¶
喜色欺杯酒醉妓歡聲遏管絃　南山賓客東山妓此¶
㑹人間曽有無(白傅/集)羽觴飛翔匏竹激越熈然而歌婆¶
然而舞持頥而笑不知日之將暮(柳/文)所謂牛馬之飲者¶
<pb:KR3k0025_WYG_083-34a>¶
离坐其背實觴而流之接取以飲(柳文/序)管絃喧夜景灯¶
燭掩寒蟾　飲和心自醉何必管絃催　客重桮盤侈¶
臨觴而百斟(劉賓/客)賓筵接時彦霄盡方連讌野苞薦嘉¶
魚　激潤泛羽觴　絲竹促飛觴夜讌達晨星　花裏¶
獨開樽(韋應/物)何事歡娛中易覺春城暮(劉駕/詩)歌舞留人¶
月易低　花添羅綺色鶯亂管絃聲(儲光/羲)香曛羅幕煖¶
成烟火照中庭燭滿筵整頓舞衣呈玉腕動揺歌扇露¶
金鈿青娥側坐調雙管彩鳯斜飛入五絃(王建/集)彩檻燭¶
<pb:KR3k0025_WYG_083-34b>¶
煙光吐日畫屏香霧煖凝春(許用/晦)絃管開雙調花鈿坐¶
兩行(杜牧/之)¶
本朝歴城北有使君林魏正始中鄭公慤於三伏之際¶
率賓僚避暑于此取大荷葉盛酒以簮刺令與柄通屈¶
莖上輪箘如象鼻傳噏之名碧筒歴下皆效之酒味雜¶
蓮氣香冷勝於他酹(張君/房)㓂準在中書多召兩制就第¶
飲宴必閉關苦留之畏謹者甚懼李宗諤常於門扉下¶
竊得馬而走(錢惟演纂/金波遺事)文潞公以大尉留守西都將當¶
<pb:KR3k0025_WYG_083-35a>¶
韓公以司徒致仕潞公集洛中公卿大夫德高者為耆¶
英㑹(聞見/録)水涵樽爼光如洗(臨川/集)燒燭飲至䟦(黄魯/直)¶
　　　遊賞¶
經駕言出遊以寫我憂　以遨以遊(詩/)車輪曵踵　可¶
以逺眺望(記/)¶
史山簡鎮襄陽諸習氏荆土豪族有佳園池簡每出嬉¶
遊多之池上置酒輒醉時有兒童歌山公出何許徃至¶
高陽池日夕倒載歸倒著白接籬庾亮在武昌諸佐吏¶
<pb:KR3k0025_WYG_083-35b>¶
殷浩之徒登南樓不覺亮至諸人將起避之亮曰諸君¶
少住老子於此興復不淺便據胡床而坐與浩等談詠¶
　九月九日桓温燕龍山僚屬畢集有風至吹孟嘉㡌¶
墜落嘉不之覺(晉書/本傳)王羲之云每行山陰道上如鏡中¶
遊王獻之望鏡湖澄澈瀉注乃云山川之美使人應接¶
不暇　宋前秘書監謝靈運好為山澤之遊窮幽極險¶
從者數百人伐木開徑　謝靈運與族弟惠連東海何¶
長瑜潁川荀雍太山羊璿之以文章賞㑹共為山澤之¶
<pb:KR3k0025_WYG_083-36a>¶
遊時人謂之四友(南史宋謝/靈運傳)謝琨與族子靈運晦曜以¶
文義賞㑹其處居在烏衣巷故謂之烏衣之遊琨詩所¶
言昔為烏衣遊戚戚皆親姓者也(南史謝/𢎞㣲)蕭介與兄琛¶
眕弟叙等文酒賞㑹時人以比謝氏烏衣之遊(梁書/本傳)簡¶
文帝遊華林園顧謂左右曰㑹心處不必在逺翳然林¶
木便自有濠濮間想覺鳥獸禽魚自來親人(世/說)令百官¶
於春月中旬選勝行樂自宰相至貟外郎凡十二筵各¶
賜錢五百緡上或御花蕚樓邀其歸騎留飲迭使起舞¶
<pb:KR3k0025_WYG_083-36b>¶
盡歡而去(通鑑唐/𤣥宗紀)¶
集楚襄王遊於蘭臺有風颯然而至王披襟而當之(宋/玉)¶
(風/賦)清夜遊西園飛盖相追隨(曹子/建)晝短苦夜長何不秉¶
燭遊(選/詩)綴賞無地(宋王義隠序/謂不擇地也)屢借山水以化其欝結¶
(晉孫/綽)何必絲與竹山水有清音(左太/沖)落花與芝盖同飛¶
楊柳共春旗一色(庾信華林/園馬射賦)曲水公卿宴春塵晝滿堦¶
(殷堯/藩)日落紅塵暮車馬亂縱横　只去長安六日期多¶
因及得杏花時(陳子/昻詩)花月窮遊宴　此時同一醉應在¶
<pb:KR3k0025_WYG_083-37a>¶
仲宣樓　謝安不倦登臨賞(杜/詩)江南多臨觀之美而滕¶
王閣獨為第一　潁水嵩山刮眼明(韓/文)氣煩則志亂視¶
壅則志滯君子必有遊息之物高明之具使之清寧平¶
夷常若有餘(柳/文)莫教風景屬他人(劉賓/客)傳語風光共流¶
轉暫時相賞莫相違(白傅/集)再得塵襟清　暫來不宿歸¶
山去應被山呼作俗人(白侍/郎)獨上雲梯入翠微康樂愛¶
山水賞心千載同(劉長/卿)湖山四面爭氣色曠望不與人¶
間同(元稹/集)禽浮似楫羽觴杯鱗躍疑投水心劒公子王¶
<pb:KR3k0025_WYG_083-37b>¶
孫恣遊翫沙場水曲情無厭金鞭玉勒騁輕肥落絮紅¶
塵擁飛燕渌水殘霞催席散畫樓初月待人歸(萬齊/容)不¶
為尋山試肋力(杜牧/之)謝公領兹郡山水無塵泥(孟東/野)半¶
醉百花前　心愜賞未足(唐文/粹)坐石逡巡染緑苔列芳¶
林而薦賞控清洛以開筵追李郭之佳遊嗣裴王之故¶
事流盃曲水折巾幽徑流波度曲自諧中散之絃舞蝶¶
成行無忝季倫之妓揮魯陽之戈奔曦可駐騁山公之¶
騎余興方賖(行宴/山亭)¶
<pb:KR3k0025_WYG_083-38a>¶
本朝人行亂石間　至歡然而㑹意亦旁若於無人迺¶
知偶來常勝於特來前言可信所有雖非於已有其得¶
已多(歐陽/公集)遶城駿馬誰能惜到處名園意盡便　年年¶
行樂不辜春　脚力盡時山更好(坡/詩)折花只恐傷花意¶
攜客就花花定喜　但須匹馬尋幽勝是處清樽到處¶
開(欒城/集)登高懐逺心如在向老逢辰意自加(後山/集)¶
　　　乘時而樂¶
經欲其及時以禮自娛樂也　今我不樂日月其邁¶
<pb:KR3k0025_WYG_083-38b>¶
今者不樂逝者其耋　子有酒食何不日皷瑟且以喜¶
樂且以永日(詩/)¶
史人生行樂耳須富貴何時(西漢楊/惲傳)人生徒有身後名¶
不如即時一杯酒(晉書張/翰傳)更可憐人生如寄惟當行樂¶
何用愁為(通鑑陳/宣帝)晉王聞河水合曰用兵數載限一水¶
不能度今水自合天賛我也亟如魏州(通鑑/後梁)¶
集時不可兮再得聊逍遥兮容與(楚/辭)對酒當樂人生幾¶
何譬如朝露去日苦多(魏/武)清時難屢得嘉㑹不可常(曹/子)¶
<pb:KR3k0025_WYG_083-39a>¶
(建/)時無重至華不冉揚蘋以春暉蘭以秋芳來日苦短¶
去日苦長今我不樂蟋蟀在房(陸/機)揮金樂當年歲暮不¶
留儲(張景/陽)頓足起舞抗音高歌人生安樂孰知其他(潘/岳)¶
人生不能行樂死何以虛諡為(潘安/仁)良晨美景賞心樂¶
事四者難并(謝靈/運)人生如寄多憂何為今我不樂歲月¶
如馳(善哉/行)願及芳年賞嬌鶯二月初(孟浩/然)人生得意須¶
盡懽莫使金樽空對月　人生飄忽百年内且須酣暢¶
萬古情(李太/白集)下直閒如社尋芳醉似泥　時景不重來¶
<pb:KR3k0025_WYG_083-39b>¶
賞心難再并(白侍/郎)良晨且宴樂樂徃再不來(韋應/物集)塵世¶
難逢開口笑　殘花不一醉行樂更何時(杜牧/之)¶
本朝優游琴酒逐魚釣上下林壑相攀躋及身彊健始¶
為樂莫待衰病相扶攜(歐公/集)明年豈無年心事恐蹉跎¶
　簿書常苦百憂集樽酒今應一笑開　聊將詩酒樂¶
一掃簿書冗(坡/詩)¶
　　　安逸¶
經君子向晦入宴息(易/)下莞上簟乃安斯寢乃寢乃興¶
<pb:KR3k0025_WYG_083-40a>¶
(詩/)¶
史君子夜以安身(左/)高枕頥神(西漢梁/冀傳)¶
集男不知耕婦不知織乘馬從徒安坐而食(韓/文)¶
　　　書問¶
經子寧不嗣音毋金玉爾音而有遐心(詩/)¶
子千里之情通(管/子)傳千里之忞忞莫如書(揚/子)敬佩玉音¶
服之無斁(文中/子)¶
史子産寓書於子西以告宣子　叔向詒子産書(左/傳)廣¶
<pb:KR3k0025_WYG_083-40b>¶
武君謂韓信曰君若使一介奉咫尺之書(史/記)萬石君為¶
中㳙受書謁(史本/傳)時有奏記(西漢/朱傳)移書顯責之(西漢薛/宣傳)¶
鄧訓故吏知訓好青泥封書從黎陽步推鹿車載青泥¶
至上谷遺訓(東觀/漢記)心開目明反覆數周曠然發矇(東漢/蔡邕)¶
劉廙曰尊卑有分不敢脩草書(三國/志)執玩反覆不能釋¶
手(同/上)公受奕世之寵極人臣之位南北迥邈同契一致¶
萬里之心存於尺書(晉書劉/琨傳)殷羨為豫章太守都下人¶
士因致其書百餘函行次石頭皆投之水中曰沈者自¶
<pb:KR3k0025_WYG_083-41a>¶
沈浮者自浮殷洪喬不為置書郵　殷浩答桓温書慮¶
有謬誤開閉數十竟達空函　殷浩置牋於簡文具自¶
申叙(晉書殷/浩傳)陶侃為荆州逺近書疏莫不手答(晉/書)劉𢎞¶
為荆州刺史每發手書郡國叮嚀欵宻莫不感恱咸曰¶
得劉公一紙書賢於十部從事(晉春/秋)徐堪之善於尺牘¶
音詞流暢(沈約/束書)韋陟常以五采牋為書記使侍妾主之¶
其裁答受意而已皆有楷法陟唯署名自為所書陟字¶
若五朶雲時人慕之號郇公五雲體(新唐書本傳/陟封郇國公)席豫¶
<pb:KR3k0025_WYG_083-41b>¶
與子弟屬吏書不作草字(新唐書/本傳)¶
傳記公府奏記郡將奏牋(文心/彫龍)張九齡家養羣鴿每與¶
親知書繫鴿足上飛徃投之目為飛奴(王仁裕開元/天寶遺事)¶
集時因北風復惠德音(文/選)馳一介之使加咫尺之書(孔/文)¶
(舉/書)蔡邕曰相見無期唯是書疏可以當面(蔡邕/書)書疏徃¶
返未足解其勞結(魏文帝/吳質書)信到奉所惠貺發函伸紙是¶
何文采之巨麗而慰諭之綢繆乎(魏吳質/曹植書)得所來信文¶
采委曲&KR0110;若春華瀏若清風(曹子建答/吳季重書)承問震惶精¶
<pb:KR3k0025_WYG_083-42a>¶
爽飛越(劉越/石)　良訊代兼金(陸陵/書)東望于邑裁書叙心¶
申詠反覆曠若復面(選/書)客從逺方來遺我一書札上言¶
長相思下言久離别置書懐袖中三歲字不滅(古/詩)客從¶
逺方來遺我雙鯉魚呼兒烹鯉魚中有尺素書長跪讀¶
素書書中竟何如上有加餐食下有長相憶(古樂/府)誰謂情¶
可書盡書非尺牘(謝宣逺/王撫詩)音塵慰寂滅(謝靈運/方山詩)書箋尺¶
牘千里眉目(顔氏/家訓)敢陳丹欵以代言覲(魏王筠答/邵陵王牋)寶札¶
自千里(江/淹)惠存好我無宻爾音(駱賓/王集)開緘書札光　巴¶
<pb:KR3k0025_WYG_083-42b>¶
牋染翰光(杜/詩)欲問平安無使來扎翰時相投　書疏莫¶
相忘　家書抵萬金　久客多枉友朋書素書一月凡¶
一束虛名但蒙寒温問泛愛不救溝壑辱道州手札適¶
復至紙長要自三過讀盈把那須滄海珠入懐本擬崑¶
山玉撥棄潭州百斛酒蕪没蕭岸千株菊使我晝立煩¶
兒孫令我夜坐廢燈燭(杜工/部詩)折書八九讀淚落千萬行¶
　句句截我腸萬恨緘其中　投擲珠玉舊好飛瓊翰¶
(元微/之集)足下猶復以為可教貶損道德乃至手筆以貽之¶
<pb:KR3k0025_WYG_083-43a>¶
辭義高逺足下之於故舊之道得之矣(韓/文)賜書諭誨微¶
悉重厚欣踊恍惚疑若夢寐捧書叩頭悸不自定穆然¶
清風發在簡素(柳/文)開緘宛見諌議面(盧仝/茶歌)是非傳尺素¶
誰與論衷腸(劉長/卿)一緘瓊玖贈萬里别離愁(武伯/蒼)蘭章¶
怱有贈　忽因西飛禽贈我以瓊琚　行數雖不多字¶
字有委曲(韋應/物)殷嶠工為尺牘(孔/帖)¶
本朝士或同師友締交遊以道誼相期者尚有手書勤¶
勤之意猶為近古　寓意於簡止於舒心意為問好下¶
<pb:KR3k0025_WYG_083-43b>¶
吏以私自達於其屬長而有所候問請謝者則曰牋記¶
書啟(歐/公)遥懐具短札類要時飛寶刻之音(臨川/集)書隨好¶
夢到(坡/詩)一紙家書百鎰輕衡陽有歸鴈它日更傳音¶
但知家裏俱無患不用書來細作行(山/谷)欲傳千里信暗¶
折一枝春(後/山)¶
　　　酬答¶
史元稹長於詩在越時辟竇鞏鞏工於詩與之酬和號¶
蘭亭絶唱(唐書/本傳)¶
<pb:KR3k0025_WYG_083-44a>¶
集恨無隋侯珠以酬荆文壁(文/選)　咸池酬於北里¶
夜光報于魚目　韻劇詞殫瓌奇恠譎意欲定霸取威¶
置僕於窮地耳(白/傅)敢辭課拙酬高韻一句爭禁萬頃波¶
投君之文甚荒蕪數篇價直一束芻報我之章何璀璨¶
纍纍四貫驪龍珠慙無白雪曲難答　貧薄詩家¶
無好物反投桃李報瓊琚(白侍/郎)錢財不足以賄左右之¶
匱急文章不足以發足下之事業梱載而徃垂槖而歸¶
足下諒之而已(韓/文)酬君十首三更坐减却當時半夜愁¶
<pb:KR3k0025_WYG_083-44b>¶
　珠玉慙新贈　麗句悲虛擲　粗酬珍重意　工拙¶
定相懸憐君詩似湧贈我筆如飛(元微/之)新和敵南金(柳/詩)¶
申章報蘭藻　覽君金玉篇彩色發我容　開緘瑩新¶
篇(韋應/物)¶
本朝少低筆力容我和無使難追韻高絶(歐公/詩)空虛豈¶
敢醻瓊玉(坡/詩)我詩如曹檜淺陋不成邦公如大國楚吞¶
五湖三江(黄魯直答/蘇東坡集)玉案愧無酬錦綉木𤓰却歉報瓊¶
瑰(欒城/集)斷璋殘璧忽我贈把玩溢目驚輝光自嗟行李¶
<pb:KR3k0025_WYG_083-45a>¶
久蕭瑟安得置之雲錦囊(僧参/寥序)¶
　　　玩好¶
經金玉玩好(周/禮)¶
史顔師古多藏古畫器物書帖性所篤愛(唐書/本傳)王涯既¶
誅涯家書數萬卷侔於書府前代法書名畫人所寶惜¶
者必以厚貨致之不受貨者必以官爵致之後為盜取¶
之或剖取函奩金寶之飾與其玉軸而棄之(唐本/傳)¶
集翫奇筋骨輕(劉賓/客)凡人間藏畫必有顧陸張吳著名¶
<pb:KR3k0025_WYG_083-45b>¶
卷軸方可言有圗寫若言有書籍豈可無九經三史顧¶
陸張吳為正經楊鄭董為三史餘畫為百家　家世¶
所寶琴書圗畫廣明之亂散失蕩盡其中二琴希世之¶
寶也(張茂/樞)¶
本朝奇書古畫不論價盛以錦囊裝玉軸(歐公/詩)歐陽公¶
集三代以來金石刻為一千卷(歐公/行狀)余視天下之蓄此¶
者多矣有能及三世者乎其始求之若不及既得唯恐¶
失之而子孫不以易衣食者鮮矣　有好書而不得其¶
<pb:KR3k0025_WYG_083-46a>¶
法則拊心嘔血幾死而僅存至於剖冡斷棺而求之是¶
豈聲色臭味足以移人哉方其樂之也雖口不能自言¶
而况他人乎(東坡/集)¶
　　　藏書¶
經藏之書府(書/)¶
子聚書四十年得書八萬卷河間之在漢室頗謂過之¶
　華匱十重緹巾十襲(金樓/子)¶
史河間王德以金帛招求四方善書得書多與漢朝等¶
<pb:KR3k0025_WYG_083-46b>¶
時淮南王安亦好書所招致率多浮辯獻王所得皆古¶
文先秦舊書采禮樂故事稍稍増輯至五百餘篇(通鑑/漢武)¶
(帝/紀)王修家不滿斗斛有書萬卷(魏/志)郭基任語人云任官¶
之所頗令人寫書亦是風流罪過(三國志/興路)張華雅愛書¶
籍嘗徙居載書三十乘秘書監撰定官書皆資華之本¶
以取正天下奇秘世所希有者悉在華所家無遺財有¶
文史溢乎几篋(晉書張/華傳)崔祖思死家無餘財有書八千¶
卷(晉春/秋)辛術清儉寡欲凡諸貲物一毫不犯唯收典籍¶
<pb:KR3k0025_WYG_083-47a>¶
多是晉宋齊梁時佳本　沈驎手寫細書滿乎十篋(齊/書)¶
軸帶帙籖異色以别之　吳兢家聚書頗多嘗目録其¶
卷第號吳氏西齋書目　陸龜蒙得書乃録讎比所藏¶
雖少其積皆可傳　田洪正起樓聚書萬餘卷　王涯¶
家書數萬卷侔於書府　段成式家多書史用以自娛¶
(唐/書)李谿家有奇書時號李書樓(後唐/周書)張昭逺好積書萬¶
卷以樓載之號書樓(五代/史補)¶
集鄴侯家多書挿架三萬軸軸軸懸牙籖新若手未觸¶
<pb:KR3k0025_WYG_083-47b>¶
(韓退/之詩)家有賜書三千卷在善和里舊宅(柳/文)薛稷知集庫¶
馬懐素知經庫沈佺期知史庫武平一知子庫通曰四¶
部書(景龍文/綰&KR0008;)¶
本朝余家藏書一萬卷(六一居/士傳序)歐陽公平生於物少有¶
所好收蓄古文圗書集三代以來金石刻為一千卷以¶
校正史傳百家訛謬之說(歐公/行狀)¶
　　　服飾¶
經錦衣狐裘黼衣綉裳佩玉將將　衣裳楚楚¶
<pb:KR3k0025_WYG_083-48a>¶
史雋不疑見暴勝之褒衣愽帶　氷紈純麗(氷謂色鮮/潔如氷)¶
　綺襦紈袴(西/漢)紆侈&KR0209;曵方履(唐書儒/林傳)¶
集董以幽蘭流芳四布織為雲外秋鴈行染作江南秋¶
水色(白/傅)¶
　　　食品¶
經珍用八物(八珍謂淳熬母炮豚炮/羊擣珍漬熬肝膋也)死生鱻亮之物(周/禮)¶
或燔或炙加殽脾臄飲御諸友包鱉鱠鯉　其䔩惟何¶
惟筍及蒲(詩/)觴酒豆肉(記/)食不厭精膾不厭細(語/)有盛¶
<pb:KR3k0025_WYG_083-48b>¶
饌必變色而作(語/)¶
子魚我所欲也熊掌亦我所欲也　膾炙與羊&KR0037;孰美¶
(孟/子)¶
史享有體薦宴有折爼　有肉如坻有肉如陵(左/傳)庶人¶
有魚炙之薦(國/語)獨置大&KR0008;(西漢周/亞夫傳)割鮮染輪(西漢司馬/相如傳)¶
不過一肉巵酒相對(西漢張/禹傳)漿酒藿肉(西鮑/宣傳)五鼎食(西/主)¶
(父偃/傳)糲梁之食(漢/書)塩食肴之將(西食貨/志下)武帝嘗幸王濟¶
宅供饌甚豐悉貯琉璃器中(晉王/濟傳)石崇庖厨窮水陸之¶
<pb:KR3k0025_WYG_083-49a>¶
珍(晉本/傳)晉元帝始鎭建鄴每得一豕以為珍膳項上一¶
臠尤美輒以薦帝羣下未嘗敢食時呼為禁臠(晉謝/昆傳)王¶
羲之年十三周顗異之時重牛心炙先割噉羲之(晉本/傳)¶
何𦙍侈於味食必方丈後稍去其甚者猶食白魚䱉脯¶
糖蟹以為非見生物寧食蚶蠣使門人議之學徒鍾玩¶
曰䱉之就脯驟於屈伸蟹之將糖躁擾彌甚仁人用意¶
深懐如怛至於車螯蚶蠣眉目内闕慙混沌之奇壙殻¶
外緘非金人之愼不悴不榮曽草木之不若無香無臭¶
<pb:KR3k0025_WYG_083-49b>¶
與瓦礫其何異故宜長充庖厨永為口味(梁/書)裴冕珍膳¶
賓客有昧於品味之名者(唐本/傳)八珍百品以宴嘉賓(唐/韋)¶
(彤/傳)¶
集鼎臑(而力/切)盈望和致芳只(臑熟也芳椒薑/也只語助也)　蕙肴蒸¶
兮蘭藉　和酸若苦陳吳羮(吳人善作/&KR0245;楚詞)珍羞琅玕充溢¶
圎方(南都/賦)加肴充圎方　豐膳出中厨(曹子/建)膚寸肴羞¶
味踰方丈(應休/運書)六禽殊珍四膳異　窮海之錯極陸之¶
毛　封熊之蹯翰音之跖燕髀之脣𤣥豹之胎　時膳¶
<pb:KR3k0025_WYG_083-50a>¶
四膏(七/命)饔人縷切鸞刀若飛應刀落爼靃靃霏霏(潘岳/西征)¶
(賦/)積肴如丘山(左太沖/吳賦)甘食兼味(夏侯/常)中厨辦豐饌(樂/府)¶
(箜&KR1283;/引)繁肴旣闋亦有寒羞(朝食/也選)膾鯉臇鰕胎(樂府名/都篇)酌¶
醴焚枯魚(詩/)薄耆之炙凝脂之飯(文/選)海物錯萬類陸産¶
尚千名(齊/謳)八珍盈雕爼綺肴紛錯重(鮑明/逺)臑龜炮羔臇¶
(子兖/切)鳬煎鴻䁠牛之腴芍藥之醤(文/選)餚開玉饌(駱賓/王)鮮¶
鯽銀絲膾香芹碧澗羮(杜/詩)紫駝之峯出翠釡水精之盤¶
行素鱗犀筯厭飫久未下鸞刀縷切空紛紜御厨絲絡¶
<pb:KR3k0025_WYG_083-50b>¶
送八珍　勸客駞蹄羮　朱門酒肉臭(杜/詩)列鼎錯珍羞¶
(李白/集)庖霜鱠𤣥鯽淅玉吹香粳朝饌已百態春醪又千¶
名　臠盤炙酒羣奴餘啄(韓/文)盤筵饒異味(元微/之集)鼎臑爼¶
臠胾(柳/文)¶
傳記五侯(王/氏)競致奇膳護(樓護為五/侯上客)乃合以為鯖以為¶
竒味焉(西京/襍記)漢有五侯鯖君臣鯖父子鯖結盟人致共¶
為之飱(南越/志)内厨五鼎外膳二肴(西京/雜記)金虀玉膾東南¶
佳味(南郡煙/花傳)¶
<pb:KR3k0025_WYG_083-51a>¶
本朝紫駝之峯人莫識雜以鷄豚眞可惜今君坐致五¶
侯鯖盡是猩唇與熊白(東/坡)¶
　　　酒醲¶
經酒旣和旨　清酒百壺　君子有酒旨且多(詩/)　仲¶
冬之月乃命大酋秫稻必齊麴糵必時湛熾必潔水泉¶
必香陶器必良火齊必得酒者所以飬老也所以養病¶
也(記/)¶
史奉酒醴以告曰嘉栗旨酒謂其上下皆有嘉德而無¶
<pb:KR3k0025_WYG_083-51b>¶
違心也　有酒如池有酒如澠(左/傳)大宛有葡萄酒(史西/南夷)¶
(傳/)酒百藥之長(前食/貨志)酒者天之美禄帝王所以頥養天¶
下享祀祈福扶衰養疾百禮之㑹非酒不行(前食/貨志)消憂¶
者莫若酒(漢東方/朔傳)漿酒霍肉(西漢張/禹傳)一肉巵酒(西漢鮑/宣傳)¶
鮮于輔曰醉客謂酒清者為聖人濁者為賢人(魏志徐/邈傳)¶
阮籍聞步兵厨營人善釀者貯酒三百斛乃求為步兵¶
校尉　阮孚為常侍以金貂換酒(晉/書)桓公有主簿善别¶
酒好者為青州從事惡者謂平原督郵(世/說)¶
<pb:KR3k0025_WYG_083-52a>¶
集奠桂酒兮椒漿(楚/辭)千鍾電釂鸞觴酌醴　置酒若淮¶
泗美酒斗十千(文/選)破除萬事無過酒何但步兵偏愛酒¶
(杜/詩)玉壺美酒清若空(李白/集)方知麴糵靈萬物無與匹¶
九醖侈聖賢(白樂/天)春醪又千名　斷送一生唯有酒(韓/文)¶
舊法依稀傳自杜新方要妙得於陳　色洞玉壺無表¶
裏光揺金盞有精神能消忙事成閑事轉得憂人作樂¶
人　雲液洒六腑湯和生四肢(白/傅)溢瓮清如水粘盃半¶
似脂(姚少/監)¶
<pb:KR3k0025_WYG_083-52b>¶
　　　生辰¶
經誕彌厥月　乃占我夢吉夢唯何維熊維羆男子之¶
祥　維嶽降神生甫及申(詩/)男子設弧於門左女子設¶
恱於門右　男子生桑弧蓬矢六以射天地四方(記/)¶
史李白母夢長庚而生李白(唐李/白傳)¶
傳記夫子生有麟降於庭孔鯉生有人饋金鯉(記室/新書)關¶
令尹喜生時其家陸地自生蓮花光色鮮盛(關令/内傳)¶
集皇覽揆余初度兮(楚/辭)昴星呈祥德精降位(文/選)太白之¶
<pb:KR3k0025_WYG_083-53a>¶
精雷泉之靈應家之禎為國而生(張/說)上帝降精是生純¶
臣蛇蟠北極鵬化南溟(楊/炎)我生之辰月宿南斗(韓/文)¶
本朝生育初日(夏英/公)門弧吉慶是謂嘉時(臨/川)桑蓬之祥¶
雖世俗之所尚蓼莪之感迨衰老而不忘　攝提正於¶
孟陬已光初度月宿直於南斗更借虛名(東/坡)時及初度¶
　弧矢之祥永記於生育　老逢誕日泣親飬之無時¶
　椿年七十二迴新蓬矢桑弧記此辰(欒城/集)不唯崧嶽¶
降神固亦文星助采(碎/傳)¶
<pb:KR3k0025_WYG_083-53b>¶
　¶
　¶
　¶
　¶
　¶
　¶
　¶
　記纂淵海卷八十三¶
