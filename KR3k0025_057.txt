# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:34.492713
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷五十七
<pb:KR3k0025_WYG_057-1a>¶
欽定四庫全書¶
　記纂淵海卷五十七　　　宋　潘自牧　撰¶
　　論議部¶
　　　㣲小必報¶
經敝帷不棄為埋馬也敝盖不棄為埋狗也(記檀/弓下)迎貓¶
為其食田䑕也迎虎為其食田豕也(郊特/牲)¶
子馬免人於難者其死也𦵏之以帷牛有德於人者其¶
死也𦵏之以大車之薦牛馬有功猶不可忘又况人乎¶
<pb:KR3k0025_WYG_057-1b>¶
(淮/南)¶
史田子方魏文侯之師也見君之老馬棄之曰少盡其¶
力老而棄之非也於是收贖而養之(史/記)犬馬有勞於人¶
尚加帷盖之報(前漢陳/湯傳)¶
　　　㣲小有知¶
經獺祭魚豺祭獸鷹祭鳥(記月/令)今是大鳥獸則失䘮其¶
羣匹越月踰時焉則必反巡過其故鄉翔回焉鳴號焉¶
蹢躅焉踟蹰焉然後乃能去之小者至於燕雀猶有啁¶
<pb:KR3k0025_WYG_057-2a>¶
噍之頃焉然後乃能去之(三年/問)¶
子鳥髙飛於層漢之上以避矰弋之害鼷䑕深穴乎神¶
丘之下以避熏鑿之患(莊/子)瓠巴鼔瑟而流魚出聽伯牙¶
鼓琴而六馬仰秣(荀/子)管仲隰朋從桓公伐孤竹春往冬¶
返迷惑失道管仲曰老馬之智可用也乃放老馬而隨¶
之遂得道行山中無水隰朋曰蟻冬居山之陽夏居山¶
之隂蟻壤一寸而仞有水乃掘地遂得水(韓非/子)烏鵲識¶
嵗之多風去喬木而巢扶枝(淮南/子)鵲巢知風之所起獺¶
<pb:KR3k0025_WYG_057-2b>¶
穴知水之髙下暉日知晏(鴆鳥/也)隂諧知雨(雌也淮/南子)鷄有¶
專栖之雄雉有擅澤之鷮(音/嬌)蟻有兼弱之智蜂有攻寡¶
之計(抱朴/子)鶴知夜半燕識戊己(抱朴/子)智禽含蘆以逆網¶
水牛結陣而却虎(抱/朴)狂馬不自觸於木猘狗不自投於¶
河(淮南/子)¶
史巢居知風穴居知雨(西漢翼/奉傳)機心内萌則鷗鳥不下¶
(魏志髙/柔傳注)孫堅於西華失利被鎗墮馬卧草中軍衆分散¶
不知堅所在堅所騎騘馬馳還營踣地嗚呼將士隨馬¶
<pb:KR3k0025_WYG_057-3a>¶
於草中得堅(呉/書)孫峻謀誅諸葛恪恪將見之夜精爽擾¶
動通夕不寢嚴蹕趨出犬衘引其衣恪曰犬不欲我行¶
乎還坐有頃乃復起犬又衘其衣恪令從者逐犬遂升¶
車(呉/志)劉備屯樊城潜遁所乗馬名為的顱騎走墮襄城¶
西檀溪水中溺不得出備急曰的顱今日厄可不努力¶
的顱乃一踴三丈遂得過(世/語)裴子野曰夫噬虎之獸知¶
愛己子摶狸之鳥非䕶異巢(通鑑/宋紀)張彪敗後與妻楊氏¶
去唯常所養一犬黄倉在彪前後未曾舎離乃還入若¶
<pb:KR3k0025_WYG_057-3b>¶
邪山中沈秦説陳文遣章眧逹領千兵重購之并圖其¶
妻彪眠未覺黄倉驚吠刼來便噬一人中喉即死及彪¶
被害黄倉嘷呌宛轉血中(陳/書)犬馬戀主(晉書石/勒傳)¶
傳記驥服鹽車而上太行遷延負轅不能上伯樂遭之¶
下車攀而哭之驥於是俛而噴仰而鳴聲達於天若出¶
金石者何也彼見伯樂之知己也(戰國/䇿)齊廣寧王孝珩¶
嘗蓄一犬守外人不得趣近孝珩每射令其取箭亦解¶
呼召左右牽衣而進(三國/典畧)蜂有兩衙應潮(稗/雅)亡獵犬於¶
<pb:KR3k0025_WYG_057-4a>¶
山林大呼犬名其犬則鳴號而應其主人犬異類聞呼¶
而應者識其主也(論/衡)鄭子陽之難猘狗潰之齊髙固之¶
難失牛潰之當其時狗牛猶可以為人唱(吕氏/春秋)陸機犬¶
名曰黄耳機往仕路常將自隨此犬黠慧能解又嘗借¶
人三百里外犬識路自還一日至家機羈官京師久無¶
家問機戱語犬曰我家絶無書信汝能賫書馳還取消¶
息不犬喜摇尾作聲應之機試為書盛於竹筒繫之犬¶
頸犬出驛路疾走向呉饑入草噬肉取飽每經大水輒¶
<pb:KR3k0025_WYG_057-4b>¶
依渡者彌耳掉尾其人憐愛因呼上船載近岸犬即騰¶
上速去如飛逕至機家口衘竹筒作聲示人機家開筒¶
取書㸔畢犬又向人作聲如有所求其家作答内竹筒¶
中復繫其犬頸犬既得答仍馳還洛計人程五旬而犬¶
往還裁半(述異/記)㑹稽句章民張然滯役在都經年不得¶
歸家有少婦遂與奴私通然在都養一狗甚&KR0008;名烏龍¶
後假歸奴與婦謀欲殺然作飯食共坐下食未得噉奴¶
當户倚張弓挾箭拔刀然以盤中肉飯與狗不噉惟注¶
<pb:KR3k0025_WYG_057-5a>¶
睛䑛唇視奴然亦覺之奴催食轉急然决計拍髀大呼¶
曰烏龍狗應聲傷奴奴失刀伏倒地狗遂咋奴頭然因¶
取刀斬奴以婦付官殺之(續搜/神記)苻堅為慕容冲所襲堅¶
馳馬墮澗追兵㡬及計無由出馬踟蹰臨澗垂鞚與堅¶
不能及馬又跪而授焉堅攀之得登岸西走廬江(異/苑)知¶
太嵗之所在燕作巢知戊己(説/文)鄧芝射中猿母其子以¶
葉塞瘡(華陽/國志)¶
集疲馬戀君軒(選樂府/東武吟)師曠奏清徵之音而𤣥鵠下舞¶
<pb:KR3k0025_WYG_057-5b>¶
(謝靈運/擬詩注)混雞犬以亂放各識家而竟入(西征/賦)蜂蠆螗蜋¶
頗亦自負(杜牧/之集)攘螗臂而戰蝸角(唐文/粹)¶
本朝可憐蝸角能多少獨與區區觸事爭(臨川/集)物有自¶
得天理者如蜂蟻知衛其君豺獺知祭祖(鳴道/集)豺獺祭¶
天葵藿向陽蜂蟻之有君臣喬梓之有父子(同/上)黄蜂衙¶
退海潮上白蟻戰酣山雨來(談/苑)¶
　　　㣲小有補¶
子千鈞之重加銖兩而移(家/語)管仲隰朋從桓公伐孤竹¶
<pb:KR3k0025_WYG_057-6a>¶
春往冬返迷惑失道管仲曰老馬之智可用也乃放老¶
馬而隨之遂得道行山中無水隰朋曰蟻冬居山之陽¶
夏居山之隂蟻壌一寸而仭有水乃掘地遂得水以管¶
仲隰朋之智至其所不知不難師於老馬與蟻今人不¶
知以其愚心而師聖人之智不亦過乎(韓非/子)齊興兵伐¶
楚子發將師以當之兵三却楚賢良大夫皆盡其計而¶
悉其誠齊師愈强於是市偷進請曰臣有薄伎顧為君¶
行之子發曰諾不問其辭而遣之偷則夜解齊將軍之¶
<pb:KR3k0025_WYG_057-6b>¶
幬帳而獻之子發因使人歸之曰卒有出薪者得將軍¶
之帷使歸之於執事明日又復往取其枕子發又使人¶
歸之明日又復往取其簪子發又使歸之齊師聞之大¶
駭將軍與軍吏謀曰今日不去楚軍恐取吾頭則還師¶
而去故曰無細而能薄在人君用之耳(淮南/子)¶
史猶塵加岱嶽霧集淮海雖未有益不為損也(後漢楊/倫傳)¶
陶侃為征西大將軍荆州刺史時造船木屑及竹頭悉¶
令舉掌之咸不解正㑹積雪始晴㕔事前積雪猶濕於¶
<pb:KR3k0025_WYG_057-7a>¶
是以屑布地及桓温伐蜀以侃所貯竹頭作釘裝船其¶
綜理㣲宻皆此類也(晉/書)¶
集勿言分寸鐵為用乃長兵(白樂/天)水之細者江海假其¶
深材之短者棟梁資其峻(唐文/粹)¶
本朝王安石曰權者與物相為輕重雖千鈞之重物所¶
加損不過銖兩而移(三朝言/行錄)¶
　　　罕得為貴¶
經有以少為貴者(記禮/器)¶
<pb:KR3k0025_WYG_057-7b>¶
史堯作大章一䕫足矣(後漢曹/褒傳)¶
傳記黄河千年一清(王子年/拾遺記)¶
集王鮪登爼不假吞波之魚(選演/連珠)賈餗為禮部朝士以¶
進士干賈公不獲有强毁嘲者賈公曰我祇以杜顗敵¶
數百輩足矣(杜牧/之集)才而竒者不獨地上少耶天上亦不¶
多耶(唐文/粹)聖人不世出賢人不時出(同/上)¶
本朝黄河千年始一清岐山鳴鳯不再鳴(歐公/集)今如晨¶
星存者㡬人孰知我公碩大光明導日而昇燦焉長¶
<pb:KR3k0025_WYG_057-8a>¶
庚(東坡/集)¶
　　　罕見為異¶
經此日而食于何不臧(詩十月/之交)¶
子田父晨出夜入自以性之恒啜水茹藿自以味之極¶
一朝處以柔毛綈幕薦以粱肉蘭橘心病體煩(列/子)夫星¶
之墜木之鳴物之罕至者也怪之可也(荀/子)山出嘄陽水¶
生罔象木生畢方井生羵羊人怪之聞見鮮而識物淺¶
也(淮南/子)去國期年見似人者而喜逃虛谷者聞人足音¶
<pb:KR3k0025_WYG_057-8b>¶
跫然喜(莊/子)¶
史春生秋殺天道之常春一物枯即為災秋一物華即¶
為異(東漢張/敏傳)作奉天宫李善感諫自遂良死無敢直諫¶
㡬二十年及善感始諫天下皆喜謂之鳯鳴朝陽(通鑑/唐武)¶
(后/紀)¶
集邑犬之羣吠兮吠所怪也(楚/辭)韓愈既自以為蜀之日¶
而吾子又欲使吾為越之雪不以病乎(栁文荅韋/中立書)蜀之¶
南常雨少日日出則犬吠大雪南越數州之犬皆蒼黄¶
<pb:KR3k0025_WYG_057-9a>¶
吠噬狂走累日(同/上)¶
　　　多不足貴¶
子荆人不貴玉鮫人不貴珠(符/子)¶
史趙王倫簒位奴卒厮役亦加爵位每朝會貂蟬盈坐¶
故時諺曰貂不足狗尾續(晉/書)安禄山反時郭子儀為元¶
帥大將軍告身一通纔易一醉(通鑑/唐紀)¶
傳記鍾山之上以玉抵鵲彭蠡之濵以魚食犬(論/衡)黎洞¶
之人以香代爨(畨禺/雜記)¶
<pb:KR3k0025_WYG_057-9b>¶
集物以多為賤雙錢易一束(白樂/天)家有千里驥不珍焉¶
人懷盈尺和氏無貴矣(曹子/建書)¶
　　　道大不容¶
子不容然後見君子(家/語)夫子之道大天下莫能容(同/上)子¶
思好大世莫能容(孔叢/子)¶
集古來才大難為用(唐文/粹)氣逸何人識才髙舉世疑(髙/逹)¶
(夫/)¶
本朝信哉天下竒落落不可拘(歐公/集)材大古來無適用¶
<pb:KR3k0025_WYG_057-10a>¶
(東坡/詩)物之所受者異則其自處必髙自處既髙則必趯¶
然有所不合於世俗(欒城/集)¶
　　　小器易盈¶
子薛譚學謳於秦青未窮青之伎自謂盡之遂辭歸(列/子)¶
鷦鷯巢於深林不過一枝偃鼠飲河不過滿腹(莊/子)豈如¶
鷦鷯者一粒有餘資(恵/子)渇飲河水入腹不過壺漿(淮南/子)¶
史黥布與隨何俱歸漢漢王方踞床洗而召入見布大¶
怒悔來欲自殺出就舎張御飲食從官如漢王居布又¶
<pb:KR3k0025_WYG_057-10b>¶
大喜過望(前漢黥/布傳)李宻曰唐公見推顧天下無可慮者¶
(唐書/本傳)¶
集方當洪爐燃益見小器盈(韓集石/鼎聯句)¶
　　　舎大徇小¶
子不能三年之䘮而緦小功之察放飯流歠而問無齒¶
决是之謂不知務(孟/子)殺戎馬而求狐狸援兩鼈而失靈¶
龜斷右臂而爭一毛折鏌鎁而爭錐刀用智如此豈足¶
髙乎(淮南/子)捨茂木而集於枯不弋鵠而弋烏難與有圖¶
<pb:KR3k0025_WYG_057-11a>¶
(同/上)¶
史鄭師慧譏宋曰必無人焉若猶有人豈其千乗之相¶
易滛樂之矇(左傳襄/十五)師曠曰臣不心競而力爭不務德¶
而爭善(襄公二/十六年)欒貞子曰思小恵而忘大耻(僖公二/十八年)楚¶
子伐蔡以息媯歸生堵敖及成王焉未言楚子問之對¶
曰吾一婦人而事二夫縱弗能死其又奚言(左/傳)今不獵¶
猛獸而獵田彘不搏反冦而搏蓄菟(西漢賈/誼傳)方今豺狼¶
當路而狐狸是先(通鑑漢/獻帝紀)羊祜都督荆州有并吞之心¶
<pb:KR3k0025_WYG_057-11b>¶
每與呉人交兵尅日方戰不為掩襲之計將帥有欲進¶
譎詐之策者輒飲以醇酒使不得有言畧呉二兒為俘¶
者送還其家出軍行呉境刈榖為糧皆計所侵送絹償¶
之游獵常止晉地若禽獸為呉人所傷而為晉兵所得¶
者皆封還之(晉/書)魏元忠上封事言理國之要在文與武¶
今言文者則以辭華為首而不及經綸言武者則以騎¶
射為先而不知方畧(通鑑唐/髙宗)¶
　　　舎小取大(附忍小圖大/  舎短取長)¶
<pb:KR3k0025_WYG_057-12a>¶
經用人之知去其詐用人之勇去其怒用人之仁去其¶
貪(記禮/運)¶
子夫章子豈不欲有夫妻子母之屬哉為得罪於父不¶
得近出妻屏子終身不養焉其設心以為不若是是則¶
罪之大者是則章子而已矣(孟/子)大匠之用木也取其所¶
長棄其所短故杞梓連抱而有數尺朽良工不棄何也¶
知其所妨者細也卒成不貲之器(孔叢/子)夫顔啄聚梁父¶
之大盜也而為齊忠臣段干木晉國之大駔也而為文¶
<pb:KR3k0025_WYG_057-12b>¶
侯師孟卯妻其嫂有五子焉而相魏寕其危解其患景¶
陽滛酒被髮而御婦人威服諸侯此四人皆有所短然¶
而功名不减者畧得也(淮南/子)亡羊而得牛斷指而免頭¶
(同/上)¶
史不以一𤯝掩大德(左僖三/十二)曹子為魯將三戰三北而¶
亡地五百里鄉使曹子計不反顧議不還踵刎而死則¶
亦名不免為敗軍禽將矣曹子棄三北之耻而退與魯¶
君計拉桓公於壇坫之上三戰之所亡一朝而復之若¶
<pb:KR3k0025_WYG_057-13a>¶
此者非不能成小廉而行小節也以為殺身亡軀絶世¶
㓕後功名不立非智也故去感忿之怨立終身之名棄¶
忿狷之節定累世之功(史記魯仲連/忍小圖大)管仲不耻身在縲¶
紲之中而耻天下之不治不耻不死公子糾而耻威之¶
不信於諸侯(同/上)向令伍子胥之世從奢俱死何異螻蟻¶
棄小義雪大耻名垂於後世(史伍子胥傳/忍小圖大)大行不顧細¶
謹大禮不辭小讓(史項羽/本記)范增因説項羽曰沛公居山¶
東時貪財好色今入闗財物無所取婦女無所幸此其¶
<pb:KR3k0025_WYG_057-13b>¶
志不小(通鑑漢/髙紀)李斯曰成大功者在因瑕釁而遂忍之¶
(史本/傳)季布以勇顯名及至困厄奴僇茍活而不變何也¶
彼自負其才受辱不羞欲有所用而未足者故終為漢¶
名將(西漢本/傳贊)大漢方制萬里豈其與水爭咫尺之地哉¶
(前地/理志)論大功者不錄小過舉大羙者不疵細瑕(前漢陳/湯傳)¶
班固曰孝文時天下以酈寄為賣友夫賣友者為見利¶
而忘義也若寄父為功臣而又執刼雖摧吕禄以安社¶
稷誼存君親可也(通鑑漢/文紀)韓信為楚王召辱已少年告¶
<pb:KR3k0025_WYG_057-14a>¶
諸將曰方辱我時寕不能死死之無名故忍而就此(前/漢)¶
(本/傳)春秋之義以功覆過(通鑑漢/宣紀)舉大事者不思小怨(通/鑑)¶
(光武/紀)齊桓忘管仲之奢僭而錄其匡合之大謀漢髙舎¶
陳平之汙行而取其六竒之妙筭(陳/書)譬諸射者百發百¶
中而一失可以謂之拙乎(通鑑晉/成帝紀)豈以小疵棄其大德¶
(唐韋思/謙傳)蒙耻奮忠以權大謀(唐狄仁/傑贊)¶
傳記人有置係蹄者而得虎虎怒决蹯而去虎之情非¶
不愛其蹯也然而不以環寸之蹯而害七尺之軀者權¶
<pb:KR3k0025_WYG_057-14b>¶
也(戰國/策)¶
集磨劔莫磨錐磨錐成小利(元稹/集)吞八荒者不咀蟣蝨¶
(楊偉時/務論)¶
　　　因小失大¶
經小不忍以致大亂焉(詩/)民之失德乾餱以愆(伐木/詩)見¶
小利則大事不成(語子/路)小不忍則亂大謀(衛靈/公)一朝之¶
忿忘其身以及其親(語/)¶
子養其一指而失其肩背(孟/子)一不成而萬有餘䘮矣(莊/子)¶
<pb:KR3k0025_WYG_057-15a>¶
爭利如爪甲而䘮其掌(荀/子)利夫秋豪害靡國家(荀大/畧)削¶
足而適履殺頭而便冠(淮南/子)治鼠穴而壞里閭潰小&KR0146;¶
而發痤疽(同/上)是見朱橘一子之蠧因剪樹而棄之覩縟¶
錦一寸之㸃乃全疋而燔之(劉/子)羊羮偏而宋師敗郈孫¶
以鬬雞身亡齊侯以笑嬪破國(列子/謹巢)¶
史宋華元殺羊食士其御羊斟不與及戰曰疇昔之羊¶
子為政今日之事我為政與入鄭師故敗君子謂羊斟¶
非人也以其私憾敗國殄民(左宣公/二年)一慙之不忍而終¶
<pb:KR3k0025_WYG_057-15b>¶
身慙乎(昭三十/一年)爭尋常以盡其民(成十/二年)初武城人拘鄫¶
人之漚菅者曰何故使吾水滋及呉師至拘者道之以¶
伐武城克之(哀公年/並左傳)石祈子曰得一夫而失一國與惡¶
而棄好非謀也(左莊/公)晉使郤克於齊郤克僂齊頃公母¶
從樓上觀而笑之郤克怒曰不報齊者河伯殛之後與¶
魯衛共伐齊(史/記)褒姒不好笑幽王為烽燧大鼔有冦至¶
則舉烽火諸侯悉至至而無冦褒姒乃大笑幽王悦之¶
為數舉烽火其後不信諸侯盖亦不至(史記周/本紀)有躄者¶
<pb:KR3k0025_WYG_057-16a>¶
槃散平原君美人笑之躄者至平原君門曰士不逺千¶
里而至者以君能貴士而賤妾也願得笑臣者頭平原¶
君不殺嵗餘賔客舎人稍稍引去者過半(史本/傳)陶朱公¶
中男殺人囚於楚朱公遣長子為一封書遺故所善莊生¶
進千金長男至莊生家莊生非有意受之也欲以成事¶
後歸之莊生入見楚王言某星宿某害楚王乃封三錢¶
之府楚貴人告長男曰王且赦長男以為赦弟固當出¶
也重千金虛棄莊生無所為也乃復見莊生曰初為求¶
<pb:KR3k0025_WYG_057-16b>¶
免弟今議自赦故辭生去莊生知其意欲復得金曰若¶
自入室取金長男即自入至取金持去莊生羞為兒子¶
所賣乃入見楚王曰臣前言某星事王言欲以脩德報¶
之今臣出道路皆言陶之富人朱公子殺人囚楚其家¶
多持金錢賂左右故王非能恤楚國而行赦乃為朱公子¶
故也楚王大怒令論殺朱公子明日下赦(史越/世家)規小節¶
者不能成榮名惡小耻者不能立大功(史魯仲/連傳)以二卵¶
棄干城之將(通鑑/戰國)翫細娯而不圖大患(西漢賈/誼傳)爭睚眦¶
<pb:KR3k0025_WYG_057-17a>¶
之隙以成千鈞之讐(東漢趙/温傳)庾悦㕑饌甚盛不及劉毅¶
從悦求子鵝炙悦不與毅由是銜之解悦都督(通鑑晉/安紀)¶
石崇有妓曰緑珠美而艷善吹笛中書令孫秀使人求¶
之崇勃然曰緑珠吾所愛不可得也秀怒乃勸趙王倫¶
誅崇詔收之(晉/書)楚之邊邑脾梁之女與呉邊邑處女蠶¶
爭界上之桑二家相攻呉國不勝遂更相伐㓕呉之邊¶
邑呉怒伐楚取二邑而去(呉越/春秋)¶
傳記以一杯羊羹亡國(戰國/䇿)忿爨之未熟覆甑而棄之¶
<pb:KR3k0025_WYG_057-17b>¶
所害多矣(物理/論)¶
集失意杯酒間白刃起相讐(選少/年行)惡衣之垢而焚之患¶
木之蠧而伐之其為害豈不益多哉(通鑑唐/昭宗紀)¶
　　　因小累大¶
經不矜細行終累大德為山九仭功虧一簣(書旅/熬)子曰¶
士志於道而耻惡衣惡食者未足與議也(語里/仁)¶
子百發一失不足為善射千里跬歩不至不足為善御¶
(荀/子)千里之堤以螻蟻之穴漏而百尋之屋以突郄之熛¶
<pb:KR3k0025_WYG_057-18a>¶
焚(淮南/子)以分寸之瑕弃盈尺之夜光以蟻鼻之缺損無¶
價之淳鈞(抱朴/子)¶
史一舉不得前功盡廢(史周/紀)東方朔割名於細君(西漢/揚雄)¶
(解朝顔師古曰以肉遺細/君是割損其名互入妻門)三公鼎足承君一足不任則¶
覆亂美實(西漢彭/宣傳)北朝周樂遜曰棊刼相持爭行先後¶
君一行不當或成彼利(通/鑑)李泌有謀畧而好談神仙詭¶
誕故為世所輕(唐德/宗)髙𢎞本正衙奏事自理逋債詔公¶
卿庶僚自今勿令正衙奏事議者以為正衙奏事自武¶
<pb:KR3k0025_WYG_057-18b>¶
德以來未之或改所以達羣情講政事𢎞本無知黜之¶
可也不當因人而廢事(唐順/宗)時承平日久子弟為武官¶
父兄擯不齒猛將精兵皆聚於西北邊中國無武備矣¶
(通鑑唐/𤣥宗紀)¶
集玉巵無當(去聲/底也)雖寳非用(張平子/南都賦)京師人多言足下¶
家有積貨士之好廉名者皆畏恐不敢道足下之善(栁/文)¶
(賀王參元/失火書)朱絃二十五闕一不成曲(劉賔/客)得一時之貴¶
㓕百世之族(杜牧/之)¶
<pb:KR3k0025_WYG_057-19a>¶
　　　因大陋小¶
子仲尼之徒無道桓文之事者是以後世無傳焉(孟梁/恵王)¶
(上/)登東山而小魯登太山而小天下故觀於海者難為¶
水游於聖人之門者難為言(盡心/下)升東岳而知衆山之¶
迤邐也(列/子)由天地之道觀恵施之能其猶一蚊一䖟之¶
勞者也(莊/子)自以此形於天地而受氣於隂陽吾在於天¶
地之間猶小石小木之在大山也方存乎見小又奚以¶
自多計四海之在天地之間也不似罍罌之在大澤乎¶
<pb:KR3k0025_WYG_057-19b>¶
計中國之在海内不似稊米之在太倉乎(莊秋/水)射者扞¶
烏號之弓彎棊衛之箭重之羿逢蒙子之巧以要飛鳥¶
猶不能與羅者競多何則以所持之小也(淮南/子)窮鄉之¶
社扣甕拊&KR0008;相和而歌自以為樂也嘗試為之擊建鼓¶
撞巨鐘乃知夫瓮&KR0008;之足羞也(同/上)魚失水則死水失魚¶
猶為水也(墨子大/不假小)升東岳而知衆山之峛(左紙/切)崺(移迩/切)¶
也况介丘乎浮滄海而知江河之惡沱也况枯澤乎(揚/)¶
(子/)仰聖人而知衆説之小也視日月而知衆星之蔑也¶
<pb:KR3k0025_WYG_057-20a>¶
(揚/子)仰天庭而知天下之居卑也(同/上)觀崑崙則覺丘垤之¶
卑(抱朴/子)聞雷霆而覺布鼓之陋見巨鯨而覺寸介之細¶
(同/上)¶
史思唐虞於上古乃知小道足羞也(荀悦/傳)夫置器廣庭¶
則函牛之鼎如釜堂崇十仭則八尺之人猶短(隋天/文志)聽¶
黄鍾之音知擊缶之細習庠序之教知不學之困(徐幹/中論)¶
傳記釣大鼇者不投取魚之餌斷長鯨者焉用割雞之¶
刀(南唐野史小/才不可大用)¶
<pb:KR3k0025_WYG_057-20b>¶
集浮海難為水游林難為觀(選/詩)文章薄伎固棄於髙賢¶
刀筆小能不容於先達(陳子/昂集)鴻鍾在聴不足論擊缶之¶
音大牢斯烹安可薦藜藿之味(同/上)試登山岳髙方知草¶
木㣲(孟東/野)崇蘭散馥掩蕭艾於芳春朗月揚輝蕩雲霧¶
於清夜(唐文/粹)如河入海無復水名(劉賔/客集)明庭集孔鸞曷¶
取於鳬鷖樹以松與栢不宜問蒿藜(韓/文)¶
本朝登太山者小天下在培塿以宜慙奏咸池而張洞¶
庭非哇咬之可度(歐公/集)¶
<pb:KR3k0025_WYG_057-21a>¶
　　　因小見大¶
經觀其舞知其德(記樂/記)居家理故治可移於官(孝/經)¶
子射者扞烏號之弓彎棊衛之箭重之羿逢蒙子之巧¶
以要飛鳥猶不能與羅者競多何則以所持之小也張¶
天下以為之籠因江海以為之罟又何亡魚失鳥之有¶
乎(淮南/子)¶
集求忠臣於孝子求良婦於篤女食子盡節也推其忍¶
可以疑心放麛違命也推其仁可以屬國(劉賔/客)¶
<pb:KR3k0025_WYG_057-21b>¶
本朝夫人君用人欲其忠信於己必取仁於父兄信於¶
師友然後付之以事故放麛違命也而推其仁則可以¶
托國食子徇君也而推其忍則至於弑君(欒城/集)¶
　　　小巫見大巫¶
子公孫龍問於魏牟曰龍合同異離堅白困百家之智¶
窮衆口之説吾自以為至逹已今聞莊子之言無所開¶
吾喙口呿(起據切/開也)而不合舌舉而不下乃逸而走(莊/子)小¶
巫見大巫拔茅而棄(唐歐陽率更以為出於莊子今攷/不見但應帝王萹䟽中一云豈小)¶
<pb:KR3k0025_WYG_057-22a>¶
(巫能測又云小巫/近見不能測逺)鄭有神巫曰季咸知人之死生禍福¶
期以嵗月若神列子與之見壺子立未定自失而走(莊/子)¶
兩爵相與鬬未有死者也鸇鷹至則為之解(淮南子/兵畧訓)¶
史孔子為春秋筆則筆削則削子夏之徒不能贊一辭¶
(史記孔/子世家)漢有善射曰樓煩項羽嗔目叱之樓煩目不能¶
視手不能舉發走還入壁不敢復出(項羽/本紀)張綋見陳琳¶
武庫賦與琳書深嘆美之琳曰可謂小巫見大巫神氣¶
殚矣(呉志互/入驕矜)大鵬從南來衆鳥皆戢翼(晉/書)老羆當道卧¶
<pb:KR3k0025_WYG_057-22b>¶
貛子那得過(北史王/羆傳)¶
集湛露之晞朝陽衆星之拱北辰(揚雄甘/泉賦)西施且一笑¶
衆女安得妍(韋應/物集)龍騰魚鼈踔然驚驥盼驢騾少顔色¶
(元稹/集)蹇驢避路立肥馬當風嘶(唐文/粹)舌端萬變乗春輝¶
南方朱鳥一朝見索漠無言蒿下飛(賔客百/舌詞)和風既揚¶
昏祲自歛(陸宣/公文)¶
　　　小不足以知大¶
經公山弗擾以費畔召子欲往子路不悦曰末之也已¶
<pb:KR3k0025_WYG_057-23a>¶
何必公山氏之之也子曰夫召我者而豈徒哉如有用¶
我者吾其為東周乎(語/)子見南子子路不悦(同/上)¶
子君子之所為衆人固不識也(孟告/子下)智者之言固非愚¶
者之所曉(列/子)井蛙不可以語海夏蟲不可以語氷(莊/子)朝¶
菌不知晦朔蟪蛄不知春秋(莊逍/遥遊)淺不足與測深愚不¶
足以謀知井蛙不可語東海之樂(荀子/正論)量粟而舂數米¶
而炊可以治家而不可以治國(淮南/子)使桀度堯猶以升¶
量石也(同/上)¶
<pb:KR3k0025_WYG_057-23b>¶
史燕雀安知鴻鵠之志哉(史記陳/世家)公等喁喁何知長者¶
(史記日/者傳)語曰以管窺天以蠡測海以筳撞鍾豈能通其¶
條貫考其文理發其聲音哉(前東方/朔傳)夫移風易俗使天¶
下回心鄉道者類非俗吏之所能為也(賈誼/傳)以管窺天¶
豈能照一隅(後/漢)操遣使辟田疇田疇戒其門下趣治嚴¶
門人曰昔袁公慕君禮命五至君義不屈今曹公使一¶
來而君若恐弗及者何也疇笑曰此非君所識也(通鑑/漢獻)¶
(紀/)子貢曰臣終身戴天不知天之髙也終身踐地不知¶
<pb:KR3k0025_WYG_057-24a>¶
地之厚也臣事仲尼如飲江海腹滿而去又安知江海¶
之深乎(韓詩/外傳)蘙薈之翔無以論垂天之凌蹄涔之游無¶
以知綘虬之騰鈞天之庭豈伶人之所躡(山海/經序)¶
集尺寸之魚豈能量江海之大(選對楚/王問)借問蜉蝣輩寧¶
知龜鶴年(郭景純/游仙詩)小人自齷齪安知壯士懷(放歌/行)二禽¶
已登於寥廓而尺鷃之輩空見笑於藩籬(李白大/鵬賦)丈夫¶
志氣事兒女安得知(劉禹錫作吕温文/集序見吕科叔文)坐井而觀天曰¶
天小者非天之小也(韓文/原道)衆鳥那知一鶚情(方雄/飛詩)炯若¶
<pb:KR3k0025_WYG_057-24b>¶
深井之下仰視白日之正中也(唐文/粹)大凡受褊狹者不¶
可以語大持盃榼而承澍雨自滿而止又安能測其霶¶
霈之所至哉(元㣲/之集)斗水不能評巨壑之量隙光未足議¶
大明之體何者見褊而守隘也(張説/之文)¶
本朝蜉蝣蔽朝夕蟪蛄知春秋(臨川/集)蠛蠓何足知天髙¶
(同/上)鷃疑鵬萬里蚿笑䕫一足(東坡/詩)¶
　　　小不足以處大¶
子故夫牛蹄之涔不能生鱣鮪而蜂房不容鵠卵小形¶
<pb:KR3k0025_WYG_057-25a>¶
不足以包大體也(淮南/子)牛蹄之涔無尺之鯉頹府之山¶
無丈之材何也皆其營守狹小而不能容巨大(淮南/子)坎¶
井之無黿鼉隘也　江湖鱣鯨非溝瀆所容也　蹄窪¶
之内不生蛟龍培塿之上不植松栢(列/子)¶
史部婁無松栢(左襄二/十四)尋常之汙瀆兮豈容吞舟之魚¶
(西漢賈/誼傳)枳棘非鸞鳯所棲百里豈大賢之路(東漢仇/覽傳)¶
傳記坎井無黿鼉(談/苑)華譚曰枯澤非應龍之淵棘林非¶
鸞鳯之窟(晉中/興書)¶
<pb:KR3k0025_WYG_057-25b>¶
集清源無增瀾安得運吞舟(選郭景純/遊仙詩)井谷不可以遊¶
龜龍蟻垤不可以栽松栢(唐文/粹)蹄窪之内不生蛟龍(韓/文)¶
大魚豈肯居沮洳(同/上)¶
本朝尺水無長瀾蛟龍豈其容(歐公/集)合抱之木不生於¶
歩仭之丘千金之子不出於三家之市(東坡/文)勺水安足¶
容神龍乎(東都/事畧)濁水難藏許氏龍(贈參寥/子詩)¶
　　　大才小用¶
史宋義曰搏牛之蝱不可以破蟣蝨(史記項/羽本紀)蔣琬除廣¶
<pb:KR3k0025_WYG_057-26a>¶
都長衆事不理先主將加罪諸葛亮曰蔣琬社稷之器¶
非百里之才也(蜀志蔣/琬傳)呉魯肅遺先主書曰龐士元非¶
百里才使處治中别駕之任始當展其驥足耳(蜀/志)¶
集執棠谿以刜蓬秉干將以割肉(皆利/劍也)破荆和以繼築¶
(楚/辭)一旅之衆不足以揚名(選/書)胡為射小盎此用無乃輕¶
徒沾一㸃血虛污箭頭腥(白居/易)屈長才於短用者猶騎¶
搏鼠而&KR0008;剪毛也(白居易策審官/互入處事失當)函牛之鼎以烹小雞¶
(劉賔/客)烹雞屈函牛之量(駱賔/王)君有百鍊刃堪斷七重犀¶
<pb:KR3k0025_WYG_057-26b>¶
誰開太阿匣持割武城雞(張九/齡)以赤刃效小割(皇甫/湜集)截¶
橑為&KR0008;櫨斷楹以為椽(韓/文)將吾劔首切淤泥(盧仝/文)¶
本朝不惜牛刀時一割已因颷鼠發千鈞(欒城/集)¶
　　　小才不足大用¶
經子曰德薄而位尊智小而謀大力小而任重(易繫/辭)¶
子細枝拳曲不可以為棟梁(莊/子)賈精於市不可以為賈¶
師農精於田而不可以為田師(荀子此係小/才不可大用)¶
史費充伐呉秦秀曰充文案小才居國大任(三國/志)釣大¶
<pb:KR3k0025_WYG_057-27a>¶
鼇者不投取魚之餌斷長鯨者焉用割雞之刀(南唐野/史小才)¶
(不可/大用)¶
集栥梲之才不荷棟梁之任(班叔皮/王命論)任小能於大事猶¶
狸摶虎而刀伐木也(白居易小/才大用)¶
本朝以尋尺之材居棟梁之任以升斗之量受鍾鼎之¶
藏(欒城/集)¶
　　　勇大怯小¶
經陵三軍者或懼於朝廷之儀暴威武者或困於酒色¶
<pb:KR3k0025_WYG_057-27b>¶
之娯(易畧/例上)¶
史秦民勇於公戰怯於私鬬(通鑑周/顯十年)漢髙祖不能將兵¶
而善將將(西漢韓/信傳)諸部曰劉將軍平生見小敵怯今見¶
大敵勇甚可怪也(東漢光/武紀)君材簡畧堪大不堪小(晉書/劉卞)¶
(傳/)¶
集孔子於鄉黨恂恂如也遇陽虎必曰諾而其在夾谷¶
也視叱齊侯類蓄狗不震乎其内(栁/文)不及於一國而被¶
於天下不洽於一時而沛于萬世(皮日/休)名聞天下而不¶
<pb:KR3k0025_WYG_057-28a>¶
達於堂上智周萬物而不適乎一人(文/粹)¶
本朝尹師魯凡事有小而可矜者必惻然不忍發見顔¶
貌及臨大節斷大事則心如金石雖鼎鑊前列不可變¶
也(歐公集互見/深識大体)¶
　　　積輕勝重¶
子金重於羽者豈謂一鉤金與一輿羽之謂哉(孟告/子下)鴻¶
毳情輕積之沈舟魯縞質薄疊之折軸(列/子)¶
史積羽沈舟羣輕折軸(史記張/儀傳)¶
<pb:KR3k0025_WYG_057-28b>¶
集衆輕積而折軸(文/集)¶
　　　將輕易重¶
子齊宣王見牽牛而過堂下者王曰以羊易之孟子曰¶
王無異於百姓之以王為愛也以小易大(孟子梁/恵王)¶
史鄭伯以璧假許田(左桓公/元年)孟佗以葡萄酒一斛遺張¶
讓即拜佗凉州刺史(後/漢)¶
　　　舉重明輕¶
經其所厚者薄而所薄者厚未之有也(大/學)¶
<pb:KR3k0025_WYG_057-29a>¶
子忠孝者百行之寳忠孝不脩雖有他善猶玉屑盈匣¶
不可琢為珪璋(列/子)¶
史周不愛鼎鄭敢愛田(左昭十/二年)有盜髙廟坐前玉環文¶
帝欲族之張釋之曰假令愚民取長陵一抔土陛下且¶
何以加其法乎(西漢張/釋之傳)劉陶曰萬人鑄之一人奪之猶¶
不能給况一人鑄之萬人奪之(通鑑/東漢)陳思王曰寒者不¶
貪尺玉而思短袍饑者不顧千金而羡一食物時有所¶
急也(後漢賈思勰齊民/要術互事窮勢廹)¶
<pb:KR3k0025_WYG_057-29b>¶
本朝夫以英雄之才尚有溺情愛而不能自守况弱柔¶
之人其能勝妻子之情乎(伊川家/人卦解)¶
　　　舉輕明重¶
經與其殺不辜寧失不經(書/經)䘮禮與其哀不足而禮有¶
餘也不若禮不足而哀有餘也祭禮與其敬不足而禮¶
有餘也不若禮不足而敬有餘也(記檀/弓)與其有聚歛之¶
臣寧有盜臣(記大/學)非專為飲食也為行禮也(鄉飲/酒義)爾愛¶
其羊我愛其禮(語/)¶
<pb:KR3k0025_WYG_057-30a>¶
子寧百刺以針無一刺以刄寧一引重無久持輕寧一¶
月饑無一旬餓(淮南/子)¶
史施衆網以加一禽尚不能得况張千目以羅萬品而¶
望盡出乎其間可得哉(唐元/稹傳)漢武帝置恊律歌天瑞非¶
不羙也不能免哀痛之詔王莽建羲和考律吕非不精¶
也不能救漸臺之禍晉武帝制笛尺調金石非不詳也¶
不能弭平陽之災梁武帝立四器調八音非不察也不¶
能免臺城之辱然則雖韶夏濩武之音具存於世茍其¶
<pb:KR3k0025_WYG_057-30b>¶
餘不足以稱之曾不能化一夫况四海乎(通鑑唐/太宗)¶
傳記今為濡足之故而不救人溺乎(劉向/新序)昔孔子力可¶
翹闗不以力稱何則大聖之德具美者衆不可以一介¶
末事持為百行端首(史/通)¶
集日受千金之賜一嵗九遷其官感恩則有之矣將以¶
稱於天下曰知己則未也(韓愈上張/建封書)萬不試而一出焉¶
猶為當世甚重若使幸得出其十二三則巍然為偉人¶
與世無窮其可涯也(栁/文)¶
<pb:KR3k0025_WYG_057-31a>¶
　　　物極則反¶
經賁者飾也致飾然後亨則盡矣故受之以剝剝者剝¶
也物不可以終盡剝窮上反下故受之以復(易序/卦)泰者¶
通也物不可以終通故受之以否(同/上)無平不陂無往不¶
復(㤗卦互/入儆戒)樂極則憂(記樂/記)子游曰事君數斯辱矣朋友¶
數斯疏矣(語里/仁)甚美必有甚惡(左昭二/十七)¶
子其進鋭者其退速(孟子盡/心上)美好者不祥之器(老/子)刻核¶
太至則必有不肖之心應之(莊/子)人衆者勝天天定亦能¶
<pb:KR3k0025_WYG_057-31b>¶
應人(荀/子)千嵗必反古之常也(荀/子)物盛而衰樂極則悲(淮/南)¶
(子/)烟生於火而烟欝火氷生於水而氷遏水故烟㣲而¶
火盛氷泮而水通(列/子)¶
史防民之口甚於防川川壅而潰傷人必多(國/語)滿而不¶
損則覆盈而不持則傾(史記/樂書)物盛則衰時極則轉(史平/準書)¶
酒極則亂樂極則悲萬事盡然言不可極極之而衰(史/滑)¶
(稽/傳)炎炎者㓕隆隆者絶(西漢揚/雄傳)秦為宫室之麗至於此¶
使其後世曾不得聚廬而托處焉為馳道之麗至於此¶
<pb:KR3k0025_WYG_057-32a>¶
使其後世曾不得邪徑而托足焉為𦵏埋之侈至於此¶
使其後世曾不得蓬顆蔽冡而托𦵏焉(西漢賈/山傳)髙位實¶
疾顛厚味實腊毒(前/漢)權族好傾(東漢隂/興贊)昔戰國之世處¶
士横議列國之主至為擁篲先驅卒有坑儒燒書之禍¶
(東漢申/屠蟠傳)貧生於富弱生於强危生於安(王符/傳)峻髙者潰¶
葉茂者摧日中則移月滿則虧(呉越/春秋)¶
集歡樂極兮哀情多(漢武帝/秋風辭)盛時一去貴反賤桃笙葵¶
扇安可常(栁/文)至損當受益苦寒必生溫(韋應/物)¶
<pb:KR3k0025_WYG_057-32b>¶
本朝東漢之末尚節行太甚須有東晉放曠其勢必然¶
(鳴道/集)美物必甚惡厚味生五兵(黃魯/直)¶
　　　物無遁形¶
經權衡誠縣不可欺以輕重繩墨誠陳不可欺以曲直¶
規矩誠設不可欺以方圓(記經/解)¶
子聽其言也觀其眸子人焉廋哉(孟子離/婁上)水靜則明燭¶
鬚眉(莊天/道)髙垂大鏡坐見四隣(淮南/子)¶
史清水明鏡不可以形遁(韓安/國傳)¶
<pb:KR3k0025_WYG_057-33a>¶
集登鍾山藍田之上則夜光璠璵之珍可觀矣(文選李/蕭逺運)¶
(命/論)¶
　　　物薄用重¶
經東隣殺牛不如西隣之禴祭實受其福(易既/濟)樽酒簋¶
貳用缶納約自牖終無咎(坎卦注明信顯著不存外飾/雖復一樽之酒二簋之食瓦)¶
(缶之器納此至約自進於牗乃/可以羞之於王公薦之於宗廟)茅之為物薄而用可重¶
也(易繫/辭)黍稷非馨明德惟馨(書君/陳)泂酌彼行潦挹彼注¶
茲可以餴饎(詩/)子貢欲去告朔之餼羊子曰賜也爾愛¶
<pb:KR3k0025_WYG_057-33b>¶
其羊我愛其禮(語/)祭服敝則焚之祭器敝則埋之(記曲/禮上)¶
夫禮之初始諸飲食其燔黍捭豚汙尊而抔飲蕢桴而¶
土鼓猶若可以致其敬於鬼神(禮/運)君子不以菲廢禮(坊/記)¶
子魯有儉嗇者瓦鬲煑食食之自謂其美盛之土硎之¶
器以進孔子孔子愛之歡然而悦如受太牢之饋子路¶
曰瓦甂陋器也煑食薄膳也夫子何喜之子曰吾非為¶
饌具之厚以其食厚而我思焉(家/語)宋國有田夫常衣縕¶
黂僅以過冬暨東作自曝於日顧謂其妻曰負日之暄¶
<pb:KR3k0025_WYG_057-34a>¶
人莫知者以獻吾君(列/子)¶
史茍有明信澗溪沼沚之毛蘋蘩薀藻之菜筐筥錡釡¶
之器潢汙行潦之水可薦於鬼神可羞於王公(左隠/三年)行¶
潦之蘋藻季蘭尸之敬也(左襄二/十八年)¶
本朝鵝毛贈千里所重以其人(歐公/集)¶
　　　假物為用¶
經譬如中夜有求於幽室之中非燭何見(記仲尼/燕尼)¶
子假輿馬者非利足也而致千里假舟楫者非能水也¶
<pb:KR3k0025_WYG_057-34b>¶
而絶江河善假於物也(荀/子)造父者天下之善御也無輿¶
馬則無所見其能羿者天下之善射也無弓矢則無所¶
見其巧(儒/効)弓矢不調則羿不能中六馬不和則造父不¶
能以致逺(議/兵)必將假物以為用者也(荀/子)行海者坐而致¶
越有舟也行陸者立而至秦有車也(慎/子)¶
傳記鴻毛之囊可以渡江(淮南五/華術)¶
　　　以物制物¶
經惟木從繩則正(書説/命)伐柯如之何匪斧不克(詩齊/南山)析¶
<pb:KR3k0025_WYG_057-35a>¶
薪如之何匪斧不克(同/上)衡之於輕重也繩墨之於曲直¶
也規矩之於方圓也(記經/解)¶
子木受繩則直金就礪則利(荀/子)火炎上而受制於水水¶
趨下而得志於火(文中/子)¶
史度長短者不失毫釐量多少者不失圭撮權輕重者¶
不失黍絫(西漢律/歴志)衡者所以平萬物權者所以權萬物¶
也(同/上)攻玉以石洗金以鹽濯錦以鹵浣布以灰(王符/傳)良¶
工須利器巧匠待繩墨(晉阮/种傳)¶
<pb:KR3k0025_WYG_057-35b>¶
　　　物産有地¶
經橘逾淮而北為枳貉逾汶則死(周禮考/工記)燕之角荆之¶
幹妢胡之笴呉粤之金錫鄭之刀宋之斤魯之削呉粤¶
之劍(同/上)¶
子探明珠不於合浦之淵不得驪龍之夜光也攻美玉¶
不於荆山之岫不得連城之尺璧也(抱朴子/祛惑論)¶
史屈産之乗垂棘之璧(左僖/元年)深山大澤實生龍蛇(昭十/四)¶
地之磽者雖有善種不能生焉江臯河瀕雖有惡種無¶
<pb:KR3k0025_WYG_057-36a>¶
不猥大(前漢賈/山傳)¶
傳記採明珠求之於蚌或割百蚌不得一珠不可捨蚌¶
求之於魚(長沙耆/舊傳)¶
集渡江之橘逾汶之貉反時易性安能長(元稹/集)黃流玉¶
瓚之寳産於深山清廟廈屋之材秀於中林(李義/山文)如崑¶
丘𤣥囿積玉相照景山鄧林凡木不殖(同/上)¶
本朝要覔明珠須巨海欲求良玉必崑山(邵堯/夫)¶
　　　物各有宜¶
<pb:KR3k0025_WYG_057-36b>¶
經宗廟之器可用也而不可便其利也(記郊/特牲)¶
子夏日不煬非愛火也冬日不盥非愛水也為不適於¶
身不便於體也(管/子)天雄烏喙藥之凶毒也良醫以活人¶
侏儒瞽師人之困憊者也人主以備樂(淮南子厭甫/繆稱訓面面)在¶
頰則好在顙則醜綉以為裳則宜以為冠則譏(同上説/林訓)¶
蓬不可以持屋　拄不可以刺齒　廣堂厦屋連闥通¶
房人之所安也鳥入之而憂髙山險阻深林叢薄虎豹¶
之所樂也人入之而畏川谷通原積水重泉黿鼉之所¶
<pb:KR3k0025_WYG_057-37a>¶
便也人入之而死咸池承雲九韶六英人之所樂也鳥¶
獸聞之而驚深谿峭岸峻木尋枝猨狖之所樂也人上¶
之而慄(齊俗/訓)馬不可以服重牛不可以追速鈆不可以¶
為弩鐵不可以為舟木不可以為釡各有之於其所適¶
施之於其所宜　譬如斤&KR0008;椎鑿之各有所施也　予¶
拯溺者金玉不若得尋文之繩(以上淮/南子)水行莫如用舟¶
陸行莫如用車以舟之可行於水也而求推之於陸則¶
沒世不行尋文(莊/子)梁麗可以衝城而不可以窒穴言殊¶
<pb:KR3k0025_WYG_057-37b>¶
器也騏驥驊騮一日而馳千里捕鼠則不如狸狌言殊¶
技也鴟鵂夜撮蚉察毫末晝出瞑目而不見丘山言殊¶
性也(同/上)故救餓者以員寸之珠不如與之橡芋貽溺者¶
以方尺之玉不如與之短綆各在其所急也(列/子)百代之¶
傳寳以之彈鳥則曾不如泥丸之勁也棠谿之劍天下¶
之銛也用之穫穂曾不如鈎鎌之功也(列/子)¶
史孫思邈曰膽欲大而心欲小智欲圓而行欲方(舊/唐)¶
(書/)¶
<pb:KR3k0025_WYG_057-38a>¶
傳記珠彈不如泥丸各有所用也(前東方/朔傳)尺有所短寸¶
有所長驊騮騏騄天下之俊馬也使之與狸鼬試於釜¶
竈之上其疾未必能過狸鼬也黃鵠白鶴一舉千里使¶
之與燕服翼試於堂廡之下廬室之間其便未必能過¶
燕服翼也(劉向/新序)和氏之璧價重千金然以之間紛曾不¶
如瓦磚隋侯之珠國之寳也然用之彈鵲曾不如泥丸¶
騏驥騄耳倚衡負軛而趨一日千里此至疾也然使捕¶
鼠曾不如狸干將鏌鎁拂鍾之錚試物不知此至利也¶
<pb:KR3k0025_WYG_057-38b>¶
然以之補履曾不如錐(説/苑)¶
集鼎也不足使柱車馬也不可使守閭佩玉長裾不利¶
走趨(韓/文)¶
　　　物莫兩大(附勢不兩立/)¶
子兩堯不能相王(管/子)凡物不並盛隂陽是也(韓非/子)兩貴¶
之不能相事(荀子/)近君威損逺君則勢盛　一淵不兩¶
蛟一棲不兩雄一則定兩則爭(淮南/子)日月不並出狐不¶
二雄神龍不匹猛獸不羣鷙鳥不雙(説林/訓)月望日奪¶
<pb:KR3k0025_WYG_057-39a>¶
其光隂不可以乗陽也日出星不見不能與之爭光也¶
(淮南/子)¶
史都城過百雉國之害也(左隠/元)越之不為沼呉其泯矣¶
(哀十/一)崔之薄慶之厚也(襄二/十七)松栢之下其草不殖(襄二/十九)¶
(年/)鄰之厚君之薄也(僖十/二)内寵並后外寵貳政嬖子配¶
適大都偶國亂之本也(閔/二)物莫能兩大陳衰此其昌乎¶
(莊二/十二)師服曰國家之立也本大而末小是以能固故天¶
子建國諸侯立家卿置側室大夫有貳宗士有𨽻子弟¶
<pb:KR3k0025_WYG_057-39b>¶
庶人工商各有分親皆有等差是以民服事其上而下¶
無覬覦(左桓公/二年)蘓秦説楚王曰楚强則秦弱秦强則楚¶
弱其勢不兩立(通/鑑)兩雄不俱立(史酈/生傳)趙奢曰如兩虎鬬¶
於穴中將勇者勝(史同/上)藺相如曰如兩虎共鬬勢不俱¶
生(史同/上)讒邪進則衆賢退羣枉盛則正士消(通鑑漢/元紀)死¶
者復生生者不愧吾欲全吾言安得全吾身(通鑑/周紀)是時¶
外戚貲千萬者少故少府水衡見錢多也(西漢王嘉傳/時水衡錢二)¶
(十五萬石少府/錢十八萬石)事勢不兩大王氏與劉氏亦且不並立¶
<pb:KR3k0025_WYG_057-40a>¶
如下有泰山之安則上有累卵之危(劉向/傳)戴盆望天事¶
不兩施(通鑑漢/章紀)虞舜先除四凶然後用十六相明惡人¶
不去則善人無由進也(同上漢/靈紀)若客有泰山之安則主¶
有累卵之危(同上漢/獻紀)勢疑則隙生力侔則亂起(東漢馬/武傳)¶
天下之勢猶持衡此首重則彼尾輕矣(唐李/石傳)正必去邪¶
邪必害正(唐李德/裕傳)¶
傳記天地至貴精不兩明(注天精為日地精/為月孝經援神契)意不並鋭¶
事不兩隆盛於彼者必衰於此長於左者必短於右喜¶
<pb:KR3k0025_WYG_057-40b>¶
夜卧者不能早起也(説/苑)四時不並盛五行不俱馳隂陽¶
更唱氣有盛衰(呉越/春秋)¶
集日不雙麗世無兩帝(選魏/都賦)燕秦不兩立(栁/傳)¶
本朝昔師丹之説行則董宏坐其罪董宏之論勝則師¶
丹廢於家(吕誨論歐陽/脩第一狀)¶
　　　兩不相下¶
子彼亦一是非此亦一是非(莊子齊/物論)¶
史君子稱其功以加小人小人伐其技以憑君子(左傳/互見)¶
<pb:KR3k0025_WYG_057-41a>¶
(驕/矜)季郈之雞季氏介其雞郈氏為之金距(左昭二/十五)秦之¶
羣臣曰請以趙十五城為秦王夀藺相如亦曰請以秦¶
之咸陽為趙王夀(史同/上)韓安國坐枉法獄吏田甲辱之¶
安國曰死灰不復然乎甲曰燃則溺之(西漢/同上)猶連雞之¶
不能俱止於棲也(戰國/䇿)臧洪復陳琳書曰子謂余身死¶
而名㓕僕亦笑子生而無聞(通鑑漢/獻紀)單子春謂管輅曰¶
吾欲自與卿旗鼓相當於是論難鋒起而輅荅對之皆¶
有餘(魏志互/見談辯)董卓按劍叱袁紹曰䜿子敢然天下之事¶
<pb:KR3k0025_WYG_057-41b>¶
豈不在我我欲為之誰敢不從爾謂董卓刀為不利乎¶
紹勃然曰天下健者豈惟董公引佩刀揖徑出(通/鑑)劉琨¶
祖逖並有英氣每相謂曰若四海鼎沸豪傑並起吾與¶
足下當相避於中原(晉書祖/逖傳)石勒謂李陽曰孤昔日厭¶
卿老拳卿亦飽孤毒手(晉/書)梅陶鍾雅數説事祖納輒困¶
之因曰君汝頴之士利如錐我幽冀之士鈍如槌持我¶
鈍槌捶君利錐皆當摧矣陶雅並稱有神錐不可捶納¶
曰假有神錐亦有神槌(晉書祖納傳互見/滑稽敏於應對門)孫綽性通率¶
<pb:KR3k0025_WYG_057-42a>¶
好譏調常與習鑿齒俱行綽在前頋謂鑿齒曰沙之汰¶
之瓦石在後鑿齒曰簸之揚之糠粃在前(同上孫/綽傳)釋道¶
安髙才與習鑿齒相見道安曰彌天釋道安鑿齒曰四¶
海習鑿齒(同/上)鍾㑹聞嵇康名而造之康不為之禮㑹將¶
去康曰何所聞而來何所見而去㑹曰聞所聞而來見¶
所見而去(晉世祖/通鑑)盧循遺劉裕益智粽裕報以續命湯¶
(同上晉/安記)陸雲與荀隠未相識嘗㑹張華坐華曰今日相¶
遇可勿為常談雲因□手曰雲間陸士龍隠曰日下荀¶
<pb:KR3k0025_WYG_057-42b>¶
鳴鶴(同/上)沈昭畧性狂見王約曰汝是王約也何以肥而¶
癡王約曰汝是沈昭畧也何乃痩而狂(宋/書)南牙北司互¶
相矛盾(通鑑唐/懿宗紀)韓熙載奔呉宻告其友汝隂進士李糓¶
糓送至正陽痛飲而别熙載謂糓曰呉若用吾為相當¶
長驅以定中原糓笑曰中原若用吾為相取呉如探囊¶
中物耳(同上唐/明宗紀)¶
傳記殷浩語孫安國曰卿莫作强口馬我當穿卿鼻孫¶
曰卿不見决鼻牛人當穿卿頰(世/説)各自彈射互相瘡痍¶
<pb:KR3k0025_WYG_057-43a>¶
(史/通)¶
集持棊相下莫敢先動猶楚漢之兵相距鞏索也(韋應/物論)¶
(勢/)下之人負其能不肯謟其上上之人負其位不肯顧¶
其下故髙才多戚戚之容盛位無赫赫之光(韓/文)文人相¶
輕自昔而然(魏文/典論)¶
本朝宋袁淑文冠當時見謝莊鸚鵡賦曰江東無我卿¶
當獨秀我若無卿亦一時之傑也(續世/説)王文公見東坡¶
醉白堂記曰乃是韓白優劣論東坡聞之曰不若介甫¶
<pb:KR3k0025_WYG_057-43b>¶
處州學記乃學校䇿耳(西清/詩話)¶
　　　兩不相入¶
經道不同不相為謀(語/)¶
子顔回曰薰蕕不同器而藏堯桀不共國而治(家語/致思)奔¶
蜂不能化藿蠋越雞不能伏鵠卵(莊子庚/桑楚)大聲不入於¶
里耳(同上/天地)黃鍾大吕不從煩奏之舞(列/子)或曰孔子讀而¶
儀秦行曰甚矣鳯鳴而鷙翰也(揚淵/騫)金鈎玉餌雖珍而¶
不能制九淵之沈鱗顯寵豐禄雖貴而不能致無欲之¶
<pb:KR3k0025_WYG_057-44a>¶
人(抱朴/子)盤旋揖遜非禦冦之容擐甲纓胄非廊廟之飾¶
(同/上)軒車不可以適越冠冕不可以之胡(文中/子)¶
史淳于髠曰狐裘之敝不可補以黄狗之皮(史齊/世家)世之¶
學老子者則絀儒學儒學亦絀老子道不同不相為謀¶
(史老/子傳)孟軻曰持方枘欲納圜鑿其能入乎(史孟/軻傳)猶戎翟¶
之與於越不相入明矣(注闕/)　猶以鄉飲酒之禮理軍¶
市也(前梅/福傳)以水投石莫之受也(西/門)造蕭何律於唐虞之¶
世則誖矣作叔孫通儀於夏商之世則惑矣建婁敬之¶
<pb:KR3k0025_WYG_057-44b>¶
策於成周之世則謬矣談范蔡之説於金張許史之間¶
則狂矣(揚雄/傳)夫邪正之人不宜共國亦猶氷炭不可同¶
器(通鑑漢/靈紀)李德裕曰正人指邪人為邪邪人亦指正人¶
為邪(同上唐/文宗紀)南衙北司互相矛盾(同上唐/懿宗紀)李綱曰臣言¶
如持水納石(唐/書)時不容我我不時徇(同/上)¶
傳記崔篆曰吾聞伐國不問仁人戰陣不訪儒士(東觀/漢紀)¶
加粉黛於壯夫服紈綺於髙士(劉知㡬/史通)軍容不入國國¶
容不入軍(司馬/法)¶
<pb:KR3k0025_WYG_057-45a>¶
集圓鑿而方衲吾固知其齟齬而難入(宋玉/九辨)氷炭其不¶
可以相並兮方圓之異形勢不可相錯荼薺不同畆(同/上)¶
虐暑熏天不减堅氷之寒涸隂凝地無累陵火之熱(選/演)¶
(連/珠)梟鸞不接翼(運命/論)代馬不思越越禽不戀燕(李太/白)君¶
平既棄世世亦棄君平(同/上)古詩淡無味不稱今人情(白/樂)¶
(天/)鍾梵避笙歌(同/上)還似今朝歌酒席白頭翁入少年場¶
　繁絲與促管不解換漁歌　濁水清塵難㑹合(同/上)下¶
有矜乎能上有矜乎位雖恒相求而不相遇(韓/文)蘭艾不¶
<pb:KR3k0025_WYG_057-45b>¶
同香自然難為和(孟東/野)市井不容義　乃知田家春不¶
入五侯宅(同/上)一薫一蕕善齊不能同其器方鑿圓枘良¶
工無以措巧心(唐文/粹)¶
本朝先生善鼔瑟齊國好吹竽操竽入齊人雅鄭亦復¶
殊(臨川/集)世好競辛鹹古味殊淡泊(歐公/集)古貨今難賣¶
花開少年事不入老夫目(同/上)學古居今持方入圓(同/上)君¶
子小人如氷炭决不可以同器(東坡荅黄/魯直書)不應太𤣥草¶
晞價咸陽市(山/谷)古來賢逹人不爭咸陽市　落落與時¶
<pb:KR3k0025_WYG_057-46a>¶
背(山谷/詩)¶
　　　强不敵衆¶
史張儀説趙曰大王收率天下以擯秦秦兵不敢出函¶
谷闗(通鑑周赧/王十五年)¶
傳記麋鹿成羣虎豹避之飛鳥成列鷹鷙不擊(説/苑)劉裕¶
謂沈田子曰猛獸不如羣狐卿等十餘人何懼王鎮惡¶
(通鑑/晉安)¶
集猛虎雖云惡亦各有朋儕羣行深谷間百獸望風低¶
<pb:KR3k0025_WYG_057-46b>¶
自矜無當對氣性縱以乖匹儕四散走猛虎還孤棲狐¶
鳴聞四旁烏鵲從噪之出逐猴入居虎不知所歸誰云¶
猛虎惡中路正悲啼豹來銜其尾熊來攫其頥猛虎死¶
不辭但慙前所為(韓/文)¶
　　　因文致窮¶
集相如逸才親滌器子雲識字終投閣(杜/詩)但㸔古來盛¶
名下終日坎壈纒其身　本賣文為活翻令室倒懸¶
文章憎命逹(杜/詩)詩人多蹇如陳子昻杜甫各授一拾遺¶
<pb:KR3k0025_WYG_057-47a>¶
而迍剝至死李白孟浩然不及一命窮悴終身近日孟¶
郊六十終協律郎張籍五十未離一太祝(白樂/天)愛詩愛¶
酒愛琴客多賤多愁多苦辛中散步兵終不貴孟郊張¶
籍過於貧(同/上)詩人多蹇厄　文士多數竒詩人尤命薄¶
　方知自殘者為有好文章　不用更教詩過好折吾¶
官職是聲名(同/上)六經作孔子削跡不粒矣孟子述子輿¶
坎坷齊魯矣馬遷以史記禍揚雄以太𤣥法言窮杜甫¶
李白王江寕皆相望於窮者也(孫可/之文)吾聞淫畋漁者謂¶
<pb:KR3k0025_WYG_057-47b>¶
之暴天物天物既不可暴又可擿刻削露其情狀乎使¶
自萌卵至於槁死不得隠伏能不致罰耶長吉死東野¶
窮玉谿生不掛朝籍而死正坐是哉(陸魯/望)倚詩為活計¶
從古無多肥(孟東/野)¶
本朝至於文人其窮也固宜勞心以耗神盛氣以忤物¶
未老而先病無惡而得罪鮮不以文者(東坡邵茂/誠詩集序)詩人¶
例窮蹇秀句出寒餓(東坡/詩)騷人長負一秋悲　詩人固¶
長貧　古來百巧出窮人　詩從肺腑出出輒愁肺腑¶
<pb:KR3k0025_WYG_057-48a>¶
(並同/上)好衣不近節士體梁肉似怕腹中書(魯/直)管城子無¶
食肉相(同/上)¶
　　　因才取禍¶
子夫柤棃橘柚果蓏之屬實則熟剝則辱大枝折小枝¶
泄此以其能苦其生者也故不終其天年而中道夭自¶
掊擊於世俗者也物莫不若是(莊子人/問世)豐狐文豹棲於¶
山林伏於巖穴靜也然且不免於網羅機辟之患者其¶
皮為之灾也(莊/子)山林自冦也膏火自煎也桂可食故伐¶
<pb:KR3k0025_WYG_057-48b>¶
之漆可用故割之(同/上)直木先伐甘井先竭(山/木)呉王浮于¶
江豋乎狙之山有一狙焉委蛇攫&KR0946;見巧乎王王射之¶
敏給摶捷矢王命相者趨射之狙就死王顧謂其友顔¶
不疑曰之狙也伐其巧恃其便以敖予以至此殛也戒¶
之哉(雜篇並/莊子)强自取柱柔自取束(荀/子)質的張而弓矢至¶
焉林木茂而斧斤至焉(同/上)其文好者身必剝其角美者¶
身見殺(文/子)鐸以聲自毁膏燭以明自爍故子路以勇死¶
萇𢎞以智困(淮南/子)翠飾羽而體分象美牙而身喪蚌懐¶
<pb:KR3k0025_WYG_057-49a>¶
珠而致剖蘭含香而遭焚(金樓/子)翠以羽自殘龜以智自¶
害若欲翠歛翮於剛丘之林則解羽之患永脱龜曳尾¶
於𤾉谷之泥則鑽灼之悲不至(列/子)山狙見巧終必招害¶
　含竒佩美衒異露才者未有不以此傷性毁命者也¶
(同/上)鳴鐸以聲自毁膏燭以明自消(文中/子)¶
史子産曰象有齒以焚其身賄也(左襄二/十四)賈生以為漢¶
興當改正朔易服色定官名興禮樂悉草具其事悉更¶
秦之法諸律令所更定及列侯悉就國其説皆自賈生¶
<pb:KR3k0025_WYG_057-49b>¶
發之絳灌之屬盡害之天子乃以為長沙王太傅(史記/本傳)¶
屈原博聞强識明於治亂為憲令草藁未定上官大夫¶
欲奪之平不與因讒之王怒疏平作離騷既疏不復在¶
位頃襄王立遷之江南(史記/同上)呉起相楚明法審令捐不¶
急之官廢公族疏逺者以撫養戰鬬之士要在强兵破¶
馳説之言從横者南平百越北并陳蔡却三晉西伐秦¶
楚之貴戚盡害呉起(史記/同上)勇畧震主者身危功蓋天下¶
者不賞(史淮/隂傳)楊脩有俊才為丞相曹操主簿嘗出行籌¶
<pb:KR3k0025_WYG_057-50a>¶
操有問外事乃逆為答記勅守舎兒若有令出依此通¶
之既而果然操怪其速亷之知狀忌脩後因事殺之(後/漢)¶
薰以氣自燒膏以明自銷(西漢兩/龔傳)¶
傳記晁錯以智死(漢書桓/譚傳)姦人多才未必不為患故酆¶
舒以俊死而鄧祈以辨亡(漢書桓/譚傳)姦人折枝膏腴壞骨¶
(文心/雕龍)清受塵白受垢青蠅所汚常在練素(論/衡)有髙世之¶
功者必負遺俗之累有獨知之慮者必被庶人之怨(戰/國)¶
(策/)天寳中劉希夷王昌齡祖詠張若虛孟浩然常建李¶
<pb:KR3k0025_WYG_057-50b>¶
白杜甫雖有文名俱流落不偶恃才浮誕而然也(明皇/雜錄)¶
木摧於秀蘭燒以薰(晉書安平/王孚贊)¶
集行髙於衆人必非之(文選李蕭/逺運命論)木秀於林風必摧之¶
堆出於岸流必湍之(同/上)咸美羽以豐肌(孔/翠)故無罪而皆¶
斃徒銜蘆以避繳終為戮於此世蒼鷹鷙而受緤鸚鵡¶
慧而入籠(張華鷦/鷯賦)蘭薫而摧玉縝則折物忌堅芳人諱¶
明㓗(選祭屈/原文)薰膏自消鑠(唐文/粹)麝懐香以賈害狙伐巧¶
而招射　象之有齒以焚其身魚之貪餌必曝其鱗(同/上)¶
<pb:KR3k0025_WYG_057-51a>¶
子胥既弃呉江上屈原終投湘水濵陸機雄才豈自保¶
李斯税駕苦不早華亭鶴唳詎可聞上蔡蒼鷹何足道¶
(李太/白)漆有用而割膏以明自煎(杜/詩)有味之物蠧蝕必生¶
有才之人讒言必至(劉賔/客)老龜被刳腸不如無神靈(白/樂)¶
(天/)多材非福禄薄命是聰明(同/上)因知早貴多才子不得¶
多時在世間　膏明自爇縁何事(同/上)士脩而謗興德髙¶
而毁來(韓/文)凡物之生不願為材犧尊青黄乃木之灾(韓/公)¶
(祭栁/子厚)寳玉忌出璞出璞先為塵松栢忌出山出山先為¶
<pb:KR3k0025_WYG_057-51b>¶
薪(孟東/野)木直先自冦石堅亦他攻(張九/齡)玉堅而折膏明¶
自焚齒由剛折膏為明鑠(同/上)¶
本朝山雞照緑水自愛一何愚文采為世用適足累形¶
軀(臨川/集)木有癭石有暈犀有通以取妍於人皆物之病¶
也(東/坡)膏明蘭臭俱自焚象牙翠羽殘其身(同/上)¶
　　　因言取禍¶
經禍從口出(易頥卦/正義)惟口起羞(書説/命中)匪舌是出維躬是¶
瘁(詩/)口費而煩易出難悔易以溺人(記緇/衣)君子溺於口¶
<pb:KR3k0025_WYG_057-52a>¶
(同上溺口/舌所覆也)禦人以口給屢憎於人(語/)¶
子多言多敗口是禍之門也(家/語)語及所匿之事如此者¶
身危矣(韓/子)言有召禍(荀/子)傷人之言深於矛㦸(同/上)禍莫大¶
於多言(文中/子)言怪則招憂(揚/子)口舌者患禍之宫亡㓕之¶
府也(家/語)言失之害非惟鋒刃(列/子)¶
史叔向曰小人之言僣而無證故怨咎及之(左昭/八)晉伯¶
宗每朝其妻必戒之曰子好直言必及於難後晉三郤¶
害伯宗(左成/十五)三家以國人圍而灌之城不浸者三版民¶
<pb:KR3k0025_WYG_057-52b>¶
無叛意智伯行水曰吾乃知水可以亡人國也桓子肘¶
康子康子履桓子之跗以汾水可以灌安邑絳水可以¶
灌平陽也趙襄子夜使人决水灌智伯軍智伯軍救水¶
而亂遂殺智伯(通鑑互見/自納敗缺)昔者鄭武公欲伐胡乃以其¶
子妻之因問羣臣吾欲用兵誰可伐者闗其思曰胡可¶
伐乃戮闗其思曰胡兄弟之國也子言伐之何也(史韓/非傳)¶
過誤失言文吏躡辱(西漢文/三王傳)口語致罪(漢/書)李陵降匈奴¶
上問太史令司馬遷盛言陵事親孝與士信奮不顧身¶
<pb:KR3k0025_WYG_057-53a>¶
以徇國家之急今舉事一不幸全軀保妻子之臣隨而¶
媒糵其短誠可痛也上以遷誣㒺為陵游説下遷腐刑¶
(西漢李/陵傳)僕以口語遭此禍重為鄉黨戮汙辱先人(同上/司馬)¶
(遷/傳)張敞掾絮舜私歸其家曰五日京兆耳安能復案事¶
敞聞舜語收繫獄死(通鑑漢/宣紀)連率韓博上言有竒士長¶
丈大十圍來臣府曰欲奮擊胡虜自謂巨無霸出於蓬¶
萊軺車不能載三馬不能勝卧則枕鼔以鐵箸食此皇¶
天所以輔新室也願迎之京師門户不容者開髙大之¶
<pb:KR3k0025_WYG_057-53b>¶
以視百蠻鎮安天下博意欲以風莽莽聞惡之召霸在¶
所更其姓曰巨母氏謂因文母太后而霸王符也徵博¶
下獄以非所宜言棄市(西漢王/莽傳)言者不蒙延納之福旋¶
被䧟破之禍今皆杜口結舌以臣為戒(東漢蔡/邕傳)董卓誅¶
蔡邕在司徒王允坐殊不意言之而歎有動於色允勃¶
然斥之收廷尉治罪邕遂死獄中(同/上)蔡邕曰夫君臣不¶
宻上有漏言之戒下有失身之禍願寢臣表無使盡忠¶
之吏受怨姦仇章奏帝覽而歎息因起更衣曹節於後¶
<pb:KR3k0025_WYG_057-54a>¶
竊視之悉宣語左右事遂漏露其為邕所裁黜者側目¶
思報(通鑑漢/靈紀)以言獲罪(同上竇融與/隗囂書云)袁紹復説何進曰¶
前竇武欲誅内寵而反為所害者但坐言語漏泄陳琳¶
曰諺稱掩目捕雀夫微物尚不可欺以得志况大事乎¶
(同上漢/獻紀)許攸恃功驕慢嘗於衆坐呼曹操小字曰某甲¶
卿非我不得冀州也操笑曰汝言是也然内不樂後竟¶
殺之(同/上)孔融以對孫權使有誹謗之言坐棄市(東/漢)帝游¶
後園曲宴極樂郭夫人請延皇后帝弗許因禁左右使¶
<pb:KR3k0025_WYG_057-54b>¶
不得宣后知之明日謂帝曰昨日游宴北園樂乎帝以¶
左右泄之所殺十餘人賜后死(通鑑三國/魏明紀)嵇康與山濤¶
書自説不堪流俗而非薄湯武司馬昭聞而怒之遂殺¶
康(同上晉/元紀)周顗曰今年殺賊奴取金印如斗大係肘王¶
導甚銜之顗為王敦所害(晉書周/顗傳)初拓䟦窟咄之伐珪¶
也莫題以珪年少潜以箭遺窟咄曰三嵗犢豈能勝重¶
載耶珪心銜之至是使人以箭示題而謂之曰三嵗犢¶
果何如題父子對泣詰朝廷斬之(通鑑晉安紀互/入不可淺量)秦王¶
<pb:KR3k0025_WYG_057-55a>¶
墮性剛峻或謂墮曰董君貴幸無比公宜小降意接之¶
墮曰董龍是何雞狗而令國士與之言乎㑹有天變龍¶
言於秦主生曰今天譴甚重宜以貴重臣應之乃殺王¶
墮謂之曰今日復敢比董龍雞狗乎(同上晉/哀紀)太子素惡¶
西昌侯鸞嘗謂子良曰我意中殊不喜此人不解其故¶
當由其福薄故也及鸞得政太子子孫無遺焉(齊髙/宗紀)多¶
言多釁(梁武/紀)賀若弼怨望上下弼獄謂之曰我以髙熲¶
楊素為相汝毎昌言曰此二人惟堪㗖飯耳是何意也¶
<pb:KR3k0025_WYG_057-55b>¶
(隋髙/祖紀)賀若弼父敦臨刑呼弼曰吾志欲平江南然此心¶
不果汝當成吾志且吾以舌死汝不可不思因引錐刺¶
弼舌出血戒以謹口(隋/書)蘓安恒矜髙好竒太子重俊之¶
誅武三思也安恒自言此我之謀太子敗或告之伏誅¶
(通鑑唐/中宗)國家大事嫌不當位而言實有罪故作罪言(新/唐)¶
(書杜/牧)杜甫嘗醉登嚴武牀瞪視曰嚴挺之乃有此兒武¶
銜之一日欲殺甫集吏於門武將出冠鉤於簾三左右¶
白其母奔救得止(新唐書/杜甫傳)¶
<pb:KR3k0025_WYG_057-56a>¶
傳記言失者身棄　出言不當反自傷也(説/苑)¶
集鵲鳴聲揸揸烏噪聲擭擭爭鬬庭宇間持身博彈射¶
(韓/文)幕中之辨人反以汝為叛臺中之評人反以汝為傾¶
汝不懲耶而呶呶以害其生耶(同上/言葴)言既我禍即無以¶
掩其辭能不罹其失者亦鮮矣(言/觧)好盡言以招人過國¶
武子之所以見殺於齊也(諫臣論互入/取禍並韓文)不擇言以危肆¶
兮固羣禍之際也(栁懲/咎賦)一言成痾智不能明(劉賔/客)口兵¶
之起其刑剭焉(同/上)智伯失灌水之言(白/帖)¶
<pb:KR3k0025_WYG_057-56b>¶
　¶
　¶
　¶
　¶
　¶
　¶
　¶
　記纂淵海卷五十七¶
