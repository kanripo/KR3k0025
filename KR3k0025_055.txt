# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:34.429250
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷五十五
<pb:KR3k0025_WYG_055-1a>¶
欽定四庫全書¶
　記纂淵海卷五十五　　　宋　潘自牧　撰¶
　　論議部¶
　　　方興未艾¶
經如川之方至以莫不增(詩/)子曰吾見其進也未見其¶
止也(語/)¶
子若火之始然泉之始達(孟/)刀刃若新發於硎(莊/)日出¶
𤾉谷登於扶桑(淮南/子)赫赫乎日出之光(揚/子)¶
<pb:KR3k0025_WYG_055-1b>¶
傳記少而學者如日出之光(劉/向)¶
集車輕御良馬力優咄哉識路行未休(韓/集)悠悠指長道¶
去去策髙駕　若健者之升梯舉足愈多身愈髙人愈¶
仰之耳(栁/文)鴻漸之姿當從此始(白樂/天)如日不滅如海不¶
竭(吕温/集)觀其逸足駸駸方將摶扶搖而凌泰清獵遺風¶
而薄嵩岱吾見其進未見其止(韋應/物)¶
本朝羨子年少正得路有如扶桑初日升(歐/公)清塗方踐¶
逺業難量(東/坡)¶
<pb:KR3k0025_WYG_055-2a>¶
　　　光燄不長¶
經否終則傾何可長也　枯楊生華何可乆也　日昃¶
之離何可乆也(並/易)雨雪瀌瀌見晛曰消(詩/)翰音登于天¶
何可長也(易/)¶
子七八月之間雨集溝澮皆盈其涸也可立而待也(孟/)¶
飄風不終朝驟雨不終日(老/)朝菌不知晦朔朽壤之上¶
有菌芝者生於朝死於晦(列/)雲霧之盛須臾而訖暴雨¶
之盛不過終日(魏/子)¶
<pb:KR3k0025_WYG_055-2b>¶
史當世則榮沒則已焉(史/記)以色事人者色衰而愛弛愛¶
弛則恩絶　朝為榮華夕而憔悴(並西/漢)相聚偷生若魚¶
遊釡中喘息須臾間耳(後/漢)朝華之草夕而零落(魏王/昶傳)¶
傳記老而學者如秉燭夜行(劉/向)江河之溢不過三日飄¶
風暴雨須臾而畢(說/苑)¶
集君寧見階上之白雪豈鮮耀於陽春(惠/連)蕣榮不終朝¶
蜉蝣豈見夕(郭景/純)迫此短景急　繁華能㡬時(杜/)朝蠅¶
不須驅暮蚊不可拍得時能㡬何與汝恣啖咋涼風九¶
<pb:KR3k0025_WYG_055-3a>¶
月到掃不見蹤跡(韓/詩)隨風隔幔小帶雨傍林微十月清¶
霜重飄零何處歸　病葉多先墜寒花只暫香(並/杜)以色¶
事他人能得幾時好(李/白)潢潦無根源朝滿夕已除(韓&KR0370;/之)¶
浮雲上天雨墮地暫時㑹合終離異(張文/昌)危蒂㡬時容¶
(元/稹)寒灰埋暗火曉焰凝殘燭(白樂/天)況君春風面柔促如¶
芳草鏡中桃李色不得十年好　幕燕鼎魚偷活頃刻¶
　朝為拂雲花暮為委地樵(同/上)頗同狐䑕乘夜睢旴晨¶
光既升勢自跧縮(陸宣/公)亦猶小星將墜則芒焰驟俱(司/空)¶
<pb:KR3k0025_WYG_055-3b>¶
(表聖/文)過春花自落竟曉月空明(許用/晦)如鳥雀啁啾聲㫁¶
便已(皇甫/湜)偷延晷刻(王/維)¶
本朝草木榮華之飄風鳥獸好音之過耳(出歐/文)浮雲無¶
根蔕潢潦能須臾　春冰無貞堅(歐/文)世言春寒秋熱老¶
健為此三者終是不乆長之物(並/歐)試問冰霜堅春來能¶
乆牢(欒城/集)¶
　　　一視同仁¶
經雲行雨施天下平也(易/)普天之下莫非王土率土之¶
<pb:KR3k0025_WYG_055-4a>¶
濵莫非王臣　無此疆爾界(並/詩)大道之行也天下為公¶
故人不獨親其親不獨子其子外户不閉是謂大同¶
故聖人以天下為一家以中國為一人　貨惡其棄於¶
地也不必藏於己力惡其不出於身也不必為己(並/禮)四¶
海之内皆兄弟也(語/)¶
子楚王失弓左右請求之王曰楚王失弓楚人得之又¶
何求之孔子曰惜乎其未大也不曰人遺弓人得之何¶
必楚也(家/語)自其同者視之萬物皆一也(莊/)¶
<pb:KR3k0025_WYG_055-4b>¶
史封略之内何非君土食土之毛誰非君臣(左/)四海之¶
内若一家(秦/紀)六合怡怡比屋為仁一天下之衆異齊品¶
類之萬殊參差同量坏冶一陶(後/漢)¶
集四海皆兄弟誰為行路人(蘇/武)和氏之璧焉得獨耀於¶
郢握夜光之珠何得專玩於隋掌天下之寶當與天下¶
共之(劉越/石)惟同大觀萬殊一轍(盧子/諒)澤無不漸螻蟻之¶
穴靡遺(齊故安/陸碑)桃李有竒質樗櫟無妙姿皆承慶雲沃¶
一種春風吹(歐/)六合棲霖雨萬物無凋枯(李/)安得廣厦¶
<pb:KR3k0025_WYG_055-5a>¶
千萬間大庇天下寒士皆懽顔(杜/)聖人一視而同仁¶
視外猶視中一家猶一人(並/韓)誠使刺史不私於其民觀¶
察使不急於其賦刺史曰吾州之民天下之民也恵不¶
可以獨厚觀察使亦曰某州之民天下之民也斂不可¶
以獨急如是而政不均令不行者未之有也(歐/)慶雲所¶
潤不遺於荆棘(王/維)憶年十五學搆厦有意葢覆天下窮¶
(元/稹)憂人骨肉同(姚少/監)在西而東均處内而外肥　惟天¶
之意莫遺於微細如日之輝不隔於幽逺(並/韓)甞欲大潤¶
<pb:KR3k0025_WYG_055-5b>¶
澤於天下一物枯槁以為身羞(臨/川)畢竟春風不揀擇隨¶
開隨落自勻勻(欒/城)爭得大裘長萬丈與君都葢洛陽城¶
　禾黍與稂莠雨來同日滋(白侍/郎)¶
　　　肝膽楚越¶
子自其異者視之肝膽楚越(莊/)¶
史舟中之人盡為敵國(史/記)謝𤣥子煥煥子靈運才藻贍¶
逸𤣥曰我尚生煥煥那得不生靈運(晉/書)¶
集失之者肝膽楚越(唐徐/彦伯)¶
<pb:KR3k0025_WYG_055-6a>¶
本朝肝膽猶能楚越如(東/坡)¶
　　　不以言取¶
經孔子曰今吾於人也聽其言而觀其行(語/)趙文子其¶
言呐呐然如不出諸其口　君子不以辭盡人(並/禮)子曰¶
君子不以言取人(語/)¶
子孔子欲以言辭取人於宰我失之矣(家/語)¶
史相如口吃而善著書(史/記)倪寛敏於文口不能發明也¶
(史記儒/林傳)劉儒口訥而心辨(後/漢)張釋之曰周勃張相如稱¶
<pb:KR3k0025_WYG_055-6b>¶
為長者兩人言事曽不出口(漢文/紀)¶
　　　以言取人¶
史孔子曰吾以言取人失之宰予(史/)文帝登虎圏問上¶
林尉禽獸簿不能對嗇夫從旁代對響應亡窮詔拜嗇¶
夫為上林令(前漢張/釋之傳)楊愔典選多以言取人(後/魏)朱朴自¶
言得為宰相月餘可致太平上以為然以朴同平章事¶
朴為人庸鄙迂僻無他長制出中外大驚(唐昭/紀)¶
　　　不以貌取¶
<pb:KR3k0025_WYG_055-7a>¶
經趙文子其中退然如不勝衣其言呐呐然如不出諸¶
其口(禮記/)¶
子孔子欲以貌取人於子張改之矣　澹臺有君子之¶
容而行不勝其貌(家/語)相形不如論心(荀卿/非相)徐偃王之狀¶
目可瞻焉(不能俯視細物/逺望纔見焉)仲尼之狀面如&KR0008;倛(方相/也)周¶
公之狀身如斷菑臯陶之狀色如削𤓰閎夭之狀面無¶
完膚傅說之狀身如植鰭(如魚/立也)伊尹之狀面無須麋禹¶
跳湯偏堯舜參眸子(二/瞳)桀紂長巨姣美天下之傑筋力¶
<pb:KR3k0025_WYG_055-7b>¶
越勁百人之敵然身死國亡為天下大僇後世言惡則¶
必稽焉今世俗之亂君鄉曲之儇子莫不美麗佻冶竒¶
衣婦飾血氣態度擬於女子婦人莫不願得以為夫處¶
女莫不願以為士然而中君羞以為臣中父羞以為子¶
中兄羞以為弟中人羞以為友　楚孫叔敖突禿長左¶
而以楚霸葉公子髙微小短瘠行若將不勝其衣而白¶
公之亂誅白公定楚國如反手耳(並荀/卿)¶
史晉叔向聘鄭鄭鬷蔑立於堂下一言而善叔向曰子¶
<pb:KR3k0025_WYG_055-8a>¶
少不颺子若不言吾㡬失子矣(左/)太史公以為留侯魁¶
梧竒偉至見其圖狀如婦人女子(史/記)嚴延年為人短小¶
精悍敏㨗於事雖子貢冉有通於政事不能過也　舜¶
葢重瞳子項羽又重瞳子(並西/漢)何休質朴訥口而雅有¶
心思(東/漢)周燮生而斂頤折額醜狀駭人其母欲棄之而¶
其父曰賢聖多有異貌興我宗者乃此兒也於是養之¶
(後/漢)魏主指崔浩曰汝曹視此人尫纎懦弱不能彎弓持矛¶
然其胷中所懐乃過於甲兵(宋/紀)齊孟業為法曹王岳見¶
<pb:KR3k0025_WYG_055-8b>¶
其容貌短小笑而不言及尋斷決之處謂業曰卿決斷¶
之明可謂有過軀之用(三國/典畧)侯景右足偏短弓馬非其¶
長而多謀筭(梁髙/祖)虞世南外若不勝衣而中抗烈(唐/書)魏¶
徵容貌不逾中人而有膽略(唐/紀)太學博士周捨舉外弟¶
徐摛曰形質陋小若不勝衣而堪此選乃為晉安王侍¶
讀(劉璠/梁典)¶
集子雖軀幹小老氣横九州(杜/)脈不病雖瘠不害脈病¶
而肥者死矣(韓/文)雖長不滿七尺而心雄萬夫(唐文/粹)伯倫¶
<pb:KR3k0025_WYG_055-9a>¶
之形不妨賢士　晏子短而相齊蔡義小而佐漢　髙¶
柴至惡推至孝於孔門(並白/帖)¶
本朝晏嬰不滿六尺長髙節萬仭陵首陽(東/坡)¶
　　　以貌取人¶
史以貌取人失之子羽(史/)孟甞君之趙趙人出觀之笑¶
曰始以薛公為魁然也今視之眇小丈夫耳(史/記)龔遂召¶
見形貌短小宣帝望見不副所聞心内輕焉(前/漢)江充為¶
人魁岸容貌甚壯武帝望見而異之曰燕趙多竒士(息/夫)¶
<pb:KR3k0025_WYG_055-9b>¶
(躬/傳)親見揚子雲禄位容貌不能動人故輕其書(揚雄/傳)楊¶
愔典選多以貌取人時謗云尚書典選似貧人買瓜唯¶
取大者(後魏/書)¶
　　　履而後知¶
經學然後知不足教然後知困　知為人子然後可以¶
為人父知事人然後能使人(並/禮)¶
子不臨深淵何以知没溺之患不觀巨海何以知風波¶
之患(家/語)不登髙山不知天之髙不臨深溪不知地之厚¶
<pb:KR3k0025_WYG_055-10a>¶
不聞先王之遺言不知學問之為大(荀/)震風凌雨然後¶
知厦屋之為帡幪也虐政虐世然後知聖人之為郛郭¶
也(揚/)乆乆臨事當自知之(文中/子)¶
史齊髙彊曰三折肱知為良醫(左/)周勃下廷尉吏稍侵¶
辱之勃以千金與獄吏吏乃書背牘示之勃既出曰吾¶
甞將百萬軍然安知獄吏之貴乎(史/記)百聞不如一見臣¶
願馳至金城圖上方略(趙充/國傳)畫地為牢勢不可入削木¶
為吏議不可對(司馬/遷傳)甞肉一臠識鑊中之味(崔浩/傳)¶
<pb:KR3k0025_WYG_055-10b>¶
傳記若不一叩洪鍾伐雷鼔則不識其音響也(世/說)甞一¶
臠而知一鑊之味一鼎之調(吕氏/春秋)¶
集九折臂而成醫兮吾今而知其然(楚/辭)誰言捐軀易殺¶
身誠獨難(曹子/建)既傷蔓草别方知枤杜情(曹粲/詩)倦客惡¶
離聲(選東/門行)如痛定之人思當痛之時不知何能自處也¶
　及之而後知履之而後難耳(韓/文)經事漸知非(栁/)不讀¶
闗雎篇安知后妃徳(劉義/父)入耳淡無味愜心漸有情(白/侍)¶
(郎/)始知為客苦不及在家貧　憂方知酒聖貧始覺錢¶
<pb:KR3k0025_WYG_055-11a>¶
神　不窮眡世界焉識宇宙廣　當時父母念今日爾¶
應知(並同/上)世情閒盡見藥性病多諳　獲寶於已喪得¶
途於既迷與夫貧居不為難故所激者其味異矣(劉賔/客)¶
不涉太行險誰知行路難(歐/陽)長因送人處憶得别家時¶
(唐/詩)¶
本朝人之未知學者自視以為無缺及既知學反思前¶
日所為則駭然矣(老/泉)甞鼎一臠㫖可知也(臨/川)多事始知¶
田舎好凶年偏覺野蔬香(東/坡)吾平生多難甞以身試之凡¶
<pb:KR3k0025_WYG_055-11b>¶
免我于厄者皆平生可畏人也擠我于險者皆異時可¶
喜人也　其少時好論議古人既老涉世更變往往悔¶
其言之過(同/上)¶
　　　噬臍何及¶
經弗慎厥徳雖悔可追　汝悔身何及(並/書)子有酒食何¶
不日鼔瑟宛其死矣他人入室　啜其泣矣何嗟及矣¶
(並/詩)時過然後學則勤苦而難成(記/)今不取後世必為子¶
孫憂(語/)¶
<pb:KR3k0025_WYG_055-12a>¶
子鯈䱁者浮陽之魚也胠於沙而思水則無逮矣挂於¶
罟而欲謹則無益矣　轂既破碎乃大其輻事已敗矣¶
乃重太息其亡益乎(並/筍)¶
史若不早圖後君噬臍(左/)不以繁華時樹本即色衰愛¶
弛後雖欲開一語尚可得乎(史吕/不韋)覆水不收後悔何及¶
(光武/紀)知財為禍何不早散(石/崇)齊張敬兒被禍脫冠貂投¶
地曰此物誤我(鑑/)¶
傳記夫差帥羣臣祠子胥江水濵曰昔不聽相國之言¶
<pb:KR3k0025_WYG_055-12b>¶
乃用讒佞之言至令相國逺沒江海自亡已來濛濛惑¶
惑如霧蔽日莫誰與言(吳越/春秋)¶
集少壯不努力老大徒傷悲(選長/歌行)毫末不早辨滋蔓信¶
難圖(白侍/郎)兔跡貪前逐梟心不早防(張承/吉)趍榮貪位者¶
若涉懸崖險不能止俾至身危踣蹶然後嘆不知稅駕¶
之所焉可及矣(唐沈/顧)¶
本朝枯魚雖悔泣何及(陳後/山)¶
　　　隨材器使¶
<pb:KR3k0025_WYG_055-13a>¶
經徂徠之松新甫之柏是斷是度是尋是尺(詩/)或以徳¶
進或以事舉或以言揚(記/)及其使人也器之(語/)¶
子工之制木也大者以為舟航柱梁小者以為檝楔脩¶
者以為櫚榱短者以為侏儒枅櫨無大小脩短皆得其¶
所宜(管/子)良匠提斤斧造山林棟梁阿衡之材櫨柱楣椽¶
之朴森然陳於目前大厦之器具矣(孫/子)巧工之制木也¶
規矩方圓各隨所施(淮南/子)¶
史譬諸材木洪纎曲直各有所施(晉書阮/咸疏)若榱椽梁柱¶
<pb:KR3k0025_WYG_055-13b>¶
以成大室义負偃植各安所施而無遺材(唐書劉/𢎞基賛)韓滉¶
在二浙所辟僚佐各隨所長無不得人甞有故人子謁¶
之考其所能一無所長滉與之宴竟席未甞左右視及¶
與並坐交言後數日署為隨軍使監庫門其人終日危¶
坐吏卒無敢妄出入者(唐徳/宗)¶
集直木不可以為輪曲木不可以為桷(文/選)夫大木為杗¶
細木為桷欂櫨侏儒椳闑店楔各得其宜以成室屋者¶
匠氏之工也玉札丹砂赤箭青芝牛溲馬渤敗鼔之皮¶
<pb:KR3k0025_WYG_055-14a>¶
俱收並蓄待用無遺者醫師之良也登明選公雜進巧¶
拙紆餘為妍卓犖為傑校短量長惟器是適者宰相之¶
方也　大匠無棄才尋尺各有施況當營都邑把梓用¶
不疑　量力而任之度才而處之其所不能不彊使為¶
是故為下者不獲罪於上為上不得怨於下矣　任有¶
小大惟其所能若器皿焉(並韓/集)當時而用任物所長(張/九)¶
(齡/)尺寸之材無所棄(元微/之)為棟者資其自天之端為輪¶
者取其因地之屈(白侍/郎)若以科第之徒浮華輕薄不可¶
<pb:KR3k0025_WYG_055-14b>¶
任以為治則國朝自房杜以降有大功立大節率多科¶
第人也若以子弟生於膏粱不知理道不可與美名而¶
得仕則自堯以降聖人賢人率多子弟也(杜牧/之)¶
　　　强其所難¶
子鳬脛雖短續之則憂鶴脛雖長斷之則悲　取猿狙¶
而衣周公之服彼必齕齧挽裂盡去而後慊(並/莊)譬若樹¶
荷山上而蓄火井中操鈎上山揭斧入淵欲得所求難¶
也(淮南/子)責疲者以舉千鈞督跛者以及走兔(鄭析/子)¶
<pb:KR3k0025_WYG_055-15a>¶
史指金火以求合(西漢杜/鄴傳)¶
傳記舎其所長責其所短堯亦有所不及矣(戰國/策)¶
集猶鏤以鈆刀而望巧不已踈乎(仲長/統)不可以自好章¶
甫強越人以文冕也(晉山/濤)強人所不能事必不集(韓/文)¶
本朝求朱於藍色何從來(類/要)¶
　　　太剛必折¶
經未有違謙越禮能全其壯者也　用壯處壯則觸藩¶
矣(並易/略)¶
<pb:KR3k0025_WYG_055-15b>¶
子兵強則滅木彊則折柔弱者生之徒堅彊者死之徒¶
(列黄/老)堅則毁矣銳則挫矣(莊/)革堅則裂(淮南/子)¶
史天為剛徳猶不干時況在人乎(左/)其強易弱(韓信/傳)桓¶
公曰金剛則折革剛則裂(說/苑)嶢嶢者易缺皦皦者易汚¶
(漢書/傳)快牛馬犢多能破車(通/鑑)李邕文名天下盧藏用曰邕¶
如干將莫耶難與爭鋒但虞傷缺耳(李邕/傳)¶
集利劍多缺真玉喜折(劉賔/客集)¶
　　　柔能勝剛¶
<pb:KR3k0025_WYG_055-16a>¶
子天下柔弱莫過於水而攻堅彊者莫之能勝弱之勝¶
強柔之勝剛天下莫不知莫能行　舌之存也豈非以¶
其柔耶齒之亡也豈非以其剛耶(並老/子)積於柔必剛積¶
於弱必強柔勝出於已者其力不可量(列/)天下之至柔¶
馳騁天下之至堅　人之生也柔弱其死也堅強萬物¶
草木之生也柔脆其死也枯槁至堅強者死之徒弱柔¶
者生之徒(並老/子)紀渻子為齊宣王養鬬雞十日而問雞¶
已乎曰未也十日又問曰未也十日又問曰㡬矣望之¶
<pb:KR3k0025_WYG_055-16b>¶
似木雞矣其徳全矣異雞無敢應者反走矣(莊/)齒堅於¶
舌而先之敝是故柔弱者生之榦也而堅強者死之徒¶
也(淮/南)山霤至柔石為之穿蝎蟲至弱木為之敝夫霤非¶
石之鑽蝎非木之鑿然而能以微脆之形陷堅剛之體¶
豈非積漸之致乎(孔叢/子)舌柔軟終以不敝(同/上)¶
傳記韓子問叔向曰剛與柔孰堅叔向曰臣年八十齒¶
再落而舌尚存是知剛不如柔(劉/向)柔能制剛弱能制強¶
(黄石/公)劉伶甞醉與俗人相忤其人攘袂而往必欲毆之¶
<pb:KR3k0025_WYG_055-17a>¶
伶顧而笑曰雞肋不足以安尊拳其人笑而止(竹林七/賢篇)¶
　　　得不償失¶
子故事有鑿一孔而生百隙樹一物而生百葉者所鑿¶
不足以為便而所開足以為敗所樹不足以為利而所¶
生足以為滅　蘇秦以百詐成一信(淮南/子)秦穰侯與綱¶
夀接境魏冉將以廣其封遂伐綱夀而取之兵囘而范¶
雎代其相矣艾子曰真所謂外頭趕兔屋裏失獐也(文/子)¶
史所獲不如所亡(左/)所利不能藥其所傷所獲不能補¶
<pb:KR3k0025_WYG_055-17b>¶
其所亡(通/鑑)招延士大夫常如不足然性嚴峻羣臣雖素¶
所愛信者或少有犯法或欺罔輒按誅之(漢武/紀)揚雄以¶
為靡麗之賦勸百而諷一猶騁鄭衛之聲曲終而奏雅¶
不已戲乎(司馬相/如贊)所得未毛銖所喪如山崖(晉王/隠傳)決江¶
海以救焚焚收而溺至引鴆爵以止渴渴止而身亡(舊/唐)¶
(書/)樊系為朱泚撰&KR0125;文既成仰藥而亡　嵗運東方租¶
米至有斗錢運斗米之言(並唐/徳宗)御史大夫李琪非無文¶
學但不㢘耳(唐明/宗)唐主謂璟曰吾餌金石始欲益夀乃¶
<pb:KR3k0025_WYG_055-18a>¶
更傷生(晉髙/祖)¶
集取之盡錙銖用之如泥沙(杜牧/之)益之以畎澮而泄之¶
以尾閭(嵇叔夜/養生傳)¶
本朝挽之不能寸推去輒數尺(黄魯/直)¶
　　　得失相補¶
史始雖垂翅囘谿終能奮翼澠池　失之東隅收之桑¶
榆(並馮/翼傳)劉琨長於招懐而短於撫御一日之中雖歸者¶
數千而去者亦相繼(晉懐/紀)王叔文至中書見韋執誼時¶
<pb:KR3k0025_WYG_055-18b>¶
宰相方㑹食執誼起就閣與語鄭珣瑜等輟餐以待頃¶
之吏白二公同飯矣珣瑜喟然曰吾可復居此乎歸家¶
疾卒(唐鄭珣/瑜傳)¶
本朝顯禹雲山之罪雖應夷滅光之忠勲不可不祀(司/馬)¶
(光/篇)¶
　　　過猶不及¶
經昔魯昭公練而舉酬行旅非禮也孝公大祥奠酬弗¶
舉亦非禮也(記/)子曰道之不行也我知之矣知者過之¶
<pb:KR3k0025_WYG_055-19a>¶
愚者不及也道之不明也我知之矣賢者過之不肖者¶
不及也(中/庸)管仲鏤簋而朱紘旅樹而反坫山節藻梲賢¶
大夫也而難為上晏平仲祀其先人豚肩不揜豆一狐¶
裘三十年賢大夫也而難為下(記/)¶
子以為無益而舎之者不耘苗者也助之長者揠苗者¶
也(孟/)過則失中不及則未至(揚問/道)昔徐偃王軟而國滅¶
齊簡公懦而身亡此性太柔之失也晉陽處父以純剛¶
取害鄭子陽以嚴猛至斃此性太剛之過也(列/)¶
<pb:KR3k0025_WYG_055-19b>¶
史矯枉過其正(諸侯/王表)¶
集純柔純弱兮必削必薄純剛純強兮必喪必亡(栁佩/韋)¶
本朝為國不可以生事亦不可畏事畏事之弊與生事¶
均譬如無病而服藥與有病而不服藥皆可以殺人(東/坡)¶
　　　得此失彼¶
經豐其屋蔀其家(易蔀覆也/闇之甚也)¶
子見牛未見羊也(孟/)人有濵河而居者習於水勇於泅¶
操舟鬻渡利供百口褁糧就學者成徒而溺死者幾半¶
<pb:KR3k0025_WYG_055-20a>¶
本學泅不學溺而利害如此(列/)¶
史祝有益也詛亦有損(左/)袁紹見人饑寒恤念之形於¶
顔色其所不見慮或不及(漢獻/帝)魏曹冏曰猶芟刈股肱¶
獨任胷臆觀者為之寒心(魏/志)翟荘常弋釣及長不復獵¶
或問漁獵同是害生何止去其一莊曰獵自我釣自物¶
未能頓盡故先節其甚者且夫貪餌吞鈎豈我哉(晉/書)¶
傳記夫知古不知今謂之陸沉然則儒生所謂陸沉者¶
也(王充/論衡)¶
<pb:KR3k0025_WYG_055-20b>¶
集工於瑟而不工於求齊也(韓/文)揚馬之才不知教化荀¶
陳之道不知文章(栁冕/論)一字低心翰墨塲箭靫抛盡負¶
書囊(元微/之)君耳惟聞堂上言君眼不見門前事(白侍/郎)徐¶
鉉不信佛酷好鬼神之說(楊億/談苑)¶
　　　強本抑末¶
經家不寶龜(記/)¶
子家不藏甲(家/語)¶
史五大不在邊五細不在庭　國家之立也本大而末¶
<pb:KR3k0025_WYG_055-21a>¶
小是以能固故天子建國諸侯立家(並/左)大夫無百雉之¶
城(史世/家)徙齊諸田楚昭屈燕趙韓魏後及豪傑名家居¶
闗中無事可以備邊諸侯有變亦足率以東伐此強本¶
弱末之術也(劉敬/傳)太宗别置府兵分隷禁衛大凡諸府¶
八百餘所而在闗中者殆五百焉舉天下不敵闗中則¶
居重馭輕之意明矣(唐徳/宗紀)¶
傳記臣無富於君都無大於國(太公/六韜)¶
集理天下者若身之使臂臂之使指則小大適稱不悖¶
<pb:KR3k0025_WYG_055-21b>¶
焉身所以能使臂者身大於臂故也臂所以能使指者¶
臂大於指故也(陸宣/公)¶
　　　末能勝本¶
子楚人賣珠於鄭者為木蘭之櫝薰以桂椒綴以珠玉¶
飾以玟瑰緝以翡翠鄭人買櫝而還珠　田鳩曰昔者秦¶
伯嫁女於晉公子為之飾裝媵七十人至晉晉人愛其¶
妾而不愛其公女此可謂善嫁妾矣未可謂善嫁女也¶
(並韓/非子)¶
<pb:KR3k0025_WYG_055-22a>¶
史晉甸侯也而建國本既弱矣其能乆乎　末大必折¶
尾大不掉(並/左)以利相傾千里游遨冠葢相望乗堅策肥¶
履絲曳縞此商人所以兼并農人所以流亡者也(漢文/紀)¶
支大於榦脛大於股不折必披(灌夫/傳)如下有泰山之安¶
則上有累卵之危(劉向/傳)唐魏元忠曰言文者則以詞華¶
為首而不及經綸言武者則以騎習為先而不知方略¶
(唐/紀)¶
傳記脛大於股者難以歩指大於臂者難以把本小末¶
<pb:KR3k0025_WYG_055-22b>¶
大不能相使也(說/苑)¶
集母瘦雛漸肥(白樂/天)¶
　　　成難壊易¶
子今盆水在庭清之終日未能見目睫濁之不用一撓¶
而不能察方圓人神易濁而難清猶盆水之類也況一¶
世而撓滑之曷得須臾平乎　夫樹本灌以潦水疇以¶
肥壤千人養之一人拔之則必無餘蘖(並淮/南子)¶
史凡事易壊而難成　蒯轍曰功者難成而易敗(髙/紀)以¶
<pb:KR3k0025_WYG_055-23a>¶
衆賢舉而用以一人毀而棄積年信而任一朝疑而斥¶
(魏徴/傳)百年勞之一日失之(匈奴/傳)十譽之未信一毀之可¶
疑(趙璟/傳)百年累之一朝毀之(竇融/傳)五薦不入朝一麾乃¶
出守(顔延/之傳)昔齊桓一矜其功而叛者九國曹操暫自驕¶
伐而天下三分皆勤之於數十年之内而棄之於俯仰¶
之頃豈不惜乎(漢獻/紀)夫名門右族莫不由祖考忠孝勤¶
儉以成立之莫不由子孫頑率奢傲以覆墜之成立之¶
難如升天覆墜之易如燎毛(栁玭/傳)¶
<pb:KR3k0025_WYG_055-23b>¶
傳記譬如十夫樹楊一夫拔之無得以成大也(戰國/策)¶
集綴縫難成裁破易(元/稹)取之難梯天失之易反掌(杜牧/之)¶
本朝夫事不患於不成而患於易壊葢作者未始不欲¶
其乆存而繼者常至於殆廢自古賢哲之士為其民捍¶
患興利其遺跡往往而在使其繼者皆如始作之心則¶
民到于今受其賜天下其有遺利乎(歐/)以四時之功而¶
成之以數日之雨而壊之(歐公求/晴祭文)善百譽而不進兮一¶
毀終世以顛隮(歐蘇子/美墓銘)¶
<pb:KR3k0025_WYG_055-24a>¶
　　　易成易壊¶
子其進銳者其退速(孟/)無故以合者則無故以離(莊/)¶
史物暴長者必夭折功卒成者必亟壊(朱浮/傳)致貴無漸¶
失必暴　受爵非道失必疾(並翟/輔傳)夫物速成則疾亡晩¶
就則善終朝華之草夕而零落(晉明/帝)¶
　　　無所逃罪¶
經獲罪於天無所禱也(語/)¶
子知而使之是不仁也不知而使之是不知也(孟/)¶
<pb:KR3k0025_WYG_055-24b>¶
史欲加之罪其無辭乎　進退罪也(並/左)不有人禍則當¶
鬼誅(唐/紀)魏元忠曰臣猶鹿耳羅織之徒欲得臣肉為羮¶
臣安避之(唐武/后紀)¶
集豈不在遐逺虞羅所見尋(陳子/昻)不有人禍則有天刑¶
(韓/文)¶
　　　罪有所歸¶
經虎兕出於柙龜玉毀於櫝中是誰之過歟(語/)¶
子行脩而名不章友之罪也(家/語)夫舟浮於水車轉於陸¶
<pb:KR3k0025_WYG_055-25a>¶
此勢之自然也木擊折轊水戾破舟不怨木石而罪巧¶
拙者知故不載焉(淮南/子)¶
史鄭棄其師(春/秋)申子卑卑施之於名實韓子引䋲墨切¶
事情明是非其極慘礉(胡革/切)少恩皆原於道徳之意(韓/非)¶
(傳/論)王恢行千金丞相蚡蚡不敢言上而言於太后曰王¶
恢首為馬邑事今不成而誅恢是為匈奴報仇也上曰¶
首為馬邑事者恢不誅恢無以謝天下　是時小旱上¶
令官求雨卜式言曰縣官當食租衣稅而已今𢎞羊令吏¶
<pb:KR3k0025_WYG_055-25b>¶
坐市列肆販物求利烹𢎞羊天乃雨(並漢/武紀)時以浮虛相¶
扇儒雅日替范寗謂其源始於王弼何晏二人之罪深¶
於桀紂(范寗/傳)桓温過淮泗踐北境與諸寮屬登平乗樓¶
眺矚中原慨然曰遂使神州陸沈百年丘墟王夷甫諸¶
人不得不任其責(晉/書)武后見駱賔王檄曰宰相之過也¶
安有如此才而使之流落不偶乎(唐/紀)陸贄上疏以為陛¶
下有股肱之臣有耳目之任有諌諍之列有備衛之司¶
見危不能竭其誠臨難不能效其死臣所謂致今日之¶
<pb:KR3k0025_WYG_055-26a>¶
患羣臣之罪者豈徒言歟謂禍福由人不言盛衰有命¶
人事理而天命降亂者未之有也人事亂而天命降康¶
者亦未之有也(唐徳/宗)譬如操兵以刃人天下不委罪於¶
兵而委罪於所操之主蓄毒以殃物天下不歸咎於蠱¶
而歸咎於所蓄之家(裴延/齡傳)¶
傳記以徴為羽非絃之罪也以甘為苦非味之罪也(説/苑)¶
集教盜穴牆發櫃多得金玉已復不與同挈得不為盜¶
乎(杜牧/之集)¶
<pb:KR3k0025_WYG_055-26b>¶
本朝百鍊之剛日膾千牛匣而不用非我之羞　民勞¶
吏宜羞(並坡/集詩)¶
　　　發縱指示¶
經昭然若發矇矣(記/)¶
子孔子見老子曰丘之於道也其猶醯雞與微夫子之¶
發吾覆也吾不知天地之大全也(莊/)¶
史師之耳目在吾旗鼔(左/)獵追殺獸者狗也而發縦指¶
示獸處者人也(漢蕭/何傳)¶
<pb:KR3k0025_WYG_055-27a>¶
　　　同功共事¶
經同力王室　胥及逸勤(並/書)¶
史譬如捕鹿晉人角之諸戎掎之(左/)笙磬同音惟房與¶
杜(舊唐/書)唐髙祖與李宻書曰所望在左提右挈戮力同¶
心執子嬰於咸陽殪商辛於牧野(隋恭/紀)¶
　　　坐以制勝¶
經帝乃誕敷文徳舞干羽于兩階七旬有苗格(書/)¶
子不出樽爼之間折衝千里之外(家/語)圜居而方正則若¶
<pb:KR3k0025_WYG_055-27b>¶
盤石然觸之者角摧　拱揖指麾強暴之國莫不趨使¶
(並荀/子)真儒無敵於天下(揚/子)¶
史吳伐魯魯微虎欲宵攻王舎私屬徒七百人三踊於¶
幕庭吳子聞之一夕三遷(左/)夾谷之㑹孔子相焉兩君¶
就壇兩相相揖齊人鼓譟而起欲以執魯君孔子歴階¶
而上不盡一等而視歸乎齊侯曰兩君合好夷狄之民¶
何為來焉命司馬止之齊侯逡巡謝曰寡人之過也罷¶
命齊人使優施舞於魯君之幕下孔子曰笑君者罪當¶
<pb:KR3k0025_WYG_055-28a>¶
死司馬行法焉首足異門而出齊人來歸鄆讙龜隂之¶
田者葢為此也(榖梁/傳)秦欲伐魏聞干木在魏終不敢發¶
兵(史/記)諸侯以公子賢多客不能加兵謀魏(史魏/世家)項王願¶
與漢王挑戰漢王曰吾能鬬智不能鬬力(史/記)運籌帷幄¶
之中決勝千里之外(髙帝/紀)心有所懐威動千里(西漢/通傳)六¶
國常以十倍之地百萬之軍仰闗而攻秦秦人開闗延¶
敵九國之師逡巡而不敢進秦無亡矢遺鏃之費而天¶
下已困矣(項籍/傳)不降階序而運天下(諸侯/王表)楚有子玉得¶
<pb:KR3k0025_WYG_055-28b>¶
臣文公為之側席而坐趙有廉頗馬服彊秦不敢窺¶
兵井陘近漢郅都魏尚匈奴不敢南嚮沙漢(漢陳/湯傳)賢人¶
立朝折衝厭難勝於亡形(辛慶/忌傳)酈食其憑軾而下齊七¶
十餘城(前/漢)王商有威重長八尺餘身體鴻大容貌甚過¶
絶人河平四年單于來朝引見白虎殿丞相商坐未央¶
庭中單于前謁商起離席與言單于仰視商貌大畏之¶
遷延却退天子聞而嘆曰此真漢相矣(王商/傳)匈奴素聞¶
郅都節為引兵去竟都死不近鴈門(郅都/傳)魏軍次于興¶
<pb:KR3k0025_WYG_055-29a>¶
勢假費褘節率衆往禦之光禄大夫來敏至褘話别求¶
共圍棊于時羽檄交馳人馬擐甲嚴駕已訖褘與敏留¶
意對戲色無厭倦敏曰向聊觀試君耳君信可人必能¶
辦賊者也禕至敵遂退(費禕/傳)劉琨在晉陽甞為羣騎所¶
圍數重琨乃乘月登樓清嘯中夜奏金笳向晩復吹之¶
賊棄圍而走(晉劉/琨傳)祖逖為鎮西將軍石勒不敢窺兵河¶
南使成臯縣修逖母墓(晉書祖/逖傳)以計伐戰一以當萬(晉/書)¶
(杜預/傳)頡利可汗進至渭水便橋之北遣其腹心執失思¶
<pb:KR3k0025_WYG_055-29b>¶
力入見以觀虛實上囚思力於門下省上出𤣥武門與¶
髙士㢘房𤣥齡等六騎徑詣渭水上與頡利隔水而語¶
責負約突厥大驚皆下馬羅拜俄而頡利來請和　突¶
厥寇并州京師戒嚴世民乃帥騎馳詣敵陳告之曰國¶
家與可汗和親何為負約深入我地我秦王也可汗能¶
鬭獨出與我鬭若以衆來直以此百騎相當耳(並唐髙/祖紀)¶
段秀實為涇原節度使三四年間吐蕃不敢犯塞(唐/書)淮¶
南大將王韶欲自為留後令將士推已知軍事且欲大¶
<pb:KR3k0025_WYG_055-30a>¶
掠韓滉遣使謂之曰汝敢為亂吾即日全軍渡江誅汝¶
矣韶等懼而止上聞之喜謂李泌曰滉不惟安江東又¶
能安淮南真大臣之器卿可謂知人(唐徳/宗)憲宗曰吾倚¶
度足破三賊矣(裴度/傳)李勣治并州唐太宗曰我用勣守¶
并突厥不敢南賢於長城逺矣(唐書/本傳)汲黯在朝淮南寢¶
謀干木處魏諸侯息兵一士止百萬之師一賢制千里¶
之難(裴度/傳)¶
傳記甲兵不出於軍而敵國勝衝櫓不施於軍而邊城¶
<pb:KR3k0025_WYG_055-30b>¶
降(戰國/策)千丈之城拔之樽爼之間百尺之衝折之衽席¶
之上(同/上)虞有宫之竒晉獻公為之終夜不寢楚有子玉¶
得臣文公為之側席而坐逺乎賢者之厭難折衝也(說/苑)¶
羊祜專修徳信以懐吳人陸抗告邊戍曰彼專為徳我¶
專為暴是不戰而自服也(晉陽/秋)兵不血刃坐以制勝(崔/鴻)¶
(十六國/春秋)¶
集宫竒在虞晉不加戎季梁猶在強楚挫謀(文選陳/孔璋)信¶
陵佩魏印秦兵不敢出(文選盧/諶詩)吾晞段干木偃息藩魏¶
<pb:KR3k0025_WYG_055-31a>¶
君吾慕魯仲連談笑却秦軍(左太/冲)三晉之強屈於齊堂¶
之爼千乗之勢弱於陽門之哭(陸士/衡)折衝樽爼間制勝¶
在兩楹(張景/陽詩)孝文之得魏尚敵不足憂太祖之得郭嘉¶
知成吾事(駱賔/王)東山謝安石談笑靜胡沙(李太/白)以山河¶
為寳者萬夫不能當以道徳為藩者四遠為之守(白樂/天)¶
本朝垂紳正笏不動聲色而措天下於泰山之安(晝錦/堂記)¶
　　　坐以致人¶
經匪我求童䝉童䝉求我(易/)闇者諮明明者不諮於闇¶
<pb:KR3k0025_WYG_055-31b>¶
(易/疏)子曰徳不孤必有隣(語/)¶
子醫門多疾　肉不慕蟻蟻慕肉(並/莊)良醫之門多病人¶
櫽括之側多枉木　川淵深而魚鱉歸之山林茂而禽¶
獸歸之　樹成䕃而衆鳥息醯酸而蚋聚(並/荀)山臯非為¶
鳥植林林茂而鳥自棲之江湖非為魚鑿潭潭深而魚自¶
歸之(劉/子)¶
史郭解入闗闗中賢豪知聞其聲爭交驩解(史/記)陳平家¶
貧以席為門然門外多長者車轍(西/漢)班彪家有賜書好¶
<pb:KR3k0025_WYG_055-32a>¶
古之士自逺方至父黨揚子雲以下莫不造門(班固/叙傳)桃¶
李不言下自成蹊(李廣/贊)役物以為養任智而不恃力此¶
其所以為貴也(漢刑/法志)天下學士靡然嚮風(公孫/𢎞傳)仲尼修¶
禮興學於洙泗之間四方俊髦靡然向風(晉戴/邈傳)¶
傳記砥礪之旁多頑鈍(說/苑)賈逵口誦經文以教人贈遺¶
者盈積或云逵非力耕舌耕也(王子年/拾遺記)王勃能文請者¶
甚衆金帛盈積人謂心織而衣筆耕而食(張著翰/林盛事)¶
集蓬居窮巷軒冕結轍(陳子/昻)一時皆慕與之交諸公要¶
<pb:KR3k0025_WYG_055-32b>¶
人爭欲令出我門下(韓/愈)衡鏡髙懸文武矯首(張說/之)不鞭¶
而來無脛而至爭竒騁怪為公眼中之物(唐文/粹)¶
本朝此人如精金美玉不即人而人即之　譬如止水¶
之在槃豈復勞心而鑒物(並東/坡)¶
　　　與人為地¶
子為淵敺魚者獺也為叢敺爵者鸇也為湯武敺民者¶
桀與紂也(孟/)將為胠篋探囊發匱之盜而為守備則必¶
攝緘縢扄鐍然巨盜至則負匱揭篋擔囊而趨惟恐緘¶
<pb:KR3k0025_WYG_055-33a>¶
縢扄鐍之不固也(莊/)鄭人有薪於野者遇駭鹿御而擊¶
之斃之恐人見之也遽而藏諸隍中覆之以蕉不勝其¶
喜俄而遺其所藏之處遂以為夢焉順途而詠其事傍¶
人有聞者用其言而取之既歸告其室人曰向薪者夢¶
得鹿而不知其處吾今得之(列周/穆王)六國蚩蚩為嬴弱姬¶
(楊重/黎)魏田父得玉徑尺以告隣人隣人詐之曰此怪石¶
也蓄之非利其家田父猶豫以歸置於廡下其玉明照¶
一室大怖遽棄之於逺野隣人取之以獻魏王魏王召¶
<pb:KR3k0025_WYG_055-33b>¶
玉工相之曰此無價魏王賜獻玉者千金食上大夫禄¶
(尹/文)桀紂是湯武之梯秦項是大漢之階也四逆不興則¶
三順不勝也(列/)屠者藿羮車者步行陶人用缺盆匠人¶
處狹廬(淮南/子)¶
史忌將士以資敵國此伍子胥所以鞭荆平之墓也(季/布)¶
(傳/)諸將偶語雍齒先封(張良/傳)秦張誹謗之網以為漢敺¶
除(漢成/帝)謝琨女夫殷叡好樗蒲奪其妻妹及伯母兩姑¶
之分以還戲債或譏之曰謝氏累世財産充殷君一朝¶
<pb:KR3k0025_WYG_055-34a>¶
戲債(晉太/祖)常以三分勞筋苦骨之人奉七分待衣坐食¶
之輩(唐憲/宗)隋貯洛口倉而李宻因之積布帛東都而王¶
世充據之(馬周/傳)¶
傳記齊欲伐魏淳于髠曰韓盧天下之疾犬東郭逡天¶
下之狡兔盧逐逡環山者三騰山者五兔及於前犬吠¶
於後犬兔各死田父見而擅其功(戰國/䇿)¶
集董卓稱亂徒藉羣雄之手王莽偷安卒成光武之業¶
(梁任孝恭/檄魏文)假手于嬴以混諸侯凴力於項以離闗東(栁/漢)¶
<pb:KR3k0025_WYG_055-34b>¶
(原廟/銘)莫養瘦馬駒莫養小妓女後事在目前不信君看¶
取馬肥快行去妓長罷歌舞三年五嵗間已聞換一主¶
借問新舊主誰樂誰辛苦(白侍/郎)賔客歡娱童僕飽始知¶
官職為他人(白/集)歌舞教成心力盡一朝身去不相隨(白/侍)¶
(郎/)匠刀者不必自用割匠弓者不必自用射(唐文/粹)戰士¶
風霜苦將軍雨露新(杜荀/鶴)燕趙之收藏韓魏之經營齊¶
楚之精英㡬世㡬年剽掠其人倚疊如山一旦不能有¶
輸來其間(杜牧/之)蘇代曰臣過水見小蚌方出暴而鷸啄¶
<pb:KR3k0025_WYG_055-35a>¶
其肉蚌合而挾其喙鷸曰今日不雨明日不雨必見蚌¶
脯蚌亦曰今日不出明日不出必見死鷸兩不相捨漁¶
父得而併擒之(春秋/後語)¶
本朝借寇兵而資盜糧(東/坡)有小丈夫者得一金櫝而藏¶
諸家拒户而守之嗚呼是求不失富也非求富也大盜¶
至刼而取之又烏知其果不失也(老/蘇)¶
　　　坐享人利¶
經維鵲有巢維鳩居之(詩/)¶
<pb:KR3k0025_WYG_055-35b>¶
子未甞稼穡粟滿倉未甞蠶桑絲滿囊(淮南/子)¶
史略其武夫以為己腹心股肱爪牙　如把梓皮革自¶
楚往也雖楚有材晉實用之(並/左)鄭國曰臣為韓延數年¶
之命然渠成亦秦萬世之利也(通/鑑)韓盧東郭自困於前而¶
為田父之獲者也(漢袁/譚傳)蜀楊顒曰今有人使奴執耕稼¶
婢典炊爨雞主司晨犬主吠盜牛負重載馬涉逺路私¶
業無曠所求皆足雍容髙枕飲食而已(三國/志傳)唐髙祖曰¶
徐觀蚌鷸之勢以收漁人之功(隋恭/帝紀)李宻因洛口之食¶
<pb:KR3k0025_WYG_055-36a>¶
王世充據東都布帛(唐書馬/周傳)鷸蚌相持我乗其敝(梁髙/祖)¶
傳記兩虎相鬬駑犬受其斃(戰國/策)¶
本朝力生於所激而不自為力故不勞形生於所遇而¶
不自為形故不窮(東/坡)秦收鄭渠成晉得楚材多(山/谷)¶
　　　殊塗同歸¶
經天下同歸而殊塗(易/)為善不同同歸於治為惡不同¶
同歸于亂(書/)子夏既除喪而見予之琴和之而不和彈¶
之而不成聲作而曰哀未忘也先王制禮而弗敢過也¶
<pb:KR3k0025_WYG_055-36b>¶
子張既除喪而見子之琴和之而和彈之而成聲作而¶
曰先王制禮不敢不至焉(記/)經禮三百曲禮三千其致¶
一也(並/記)或生而知之或學而知之或困而知之及其知¶
之一也或安而行之或利而行之或勉強而行之及其¶
成功一也　道並行而不相悖(並/庸)微子去之箕子為之¶
奴比干諫而死子曰殷有三仁焉(語/)¶
子庠者養也校者教也序者射也夏曰校殷曰序周曰¶
庠學則三代共之皆所以明人倫也　禹稷當平世三¶
<pb:KR3k0025_WYG_055-37a>¶
過其門而不入顔子當亂世居於陋巷孟子曰禹稷顔¶
囘同道禹稷顔子易地則皆然　夏后氏五十而貢殷¶
人七十而助周人百畝而徹其實皆什一也　曽子居¶
武城有越寇或曰寇至盍去諸曰無寓人於我室毀傷¶
其薪木寇退則曰脩我牆屋我將反寇退曽子反子思¶
居於衛有齊寇或曰寇至盍去諸子思曰如伋去君誰¶
與守孟子曰曽子子思同道曽子子思易地則皆然¶
居下位不以賢事不肖者伯夷也五就湯五就桀者伊尹¶
<pb:KR3k0025_WYG_055-37b>¶
也不惡汙君不辭小官者栁下恵也三子者不同道其¶
趨一也一者仁也(並/孟)子路拯溺而受牛謝孔子曰魯國¶
必救人於患子贛贖人而不受金於府孔子曰魯國不¶
復贖人矣子路受其勸徳子贛讓而止善　蹠越者或¶
以舟或以車雖異路所極一也(並淮/南子)非其君不事非其¶
民不使治則進亂則退伯夷也何事非君何使非民治¶
亦進亂亦進伊尹也可以仕則仕可以止則止可以乆¶
則乆可以速則速孔子也皆古聖人也(孟/)臧與穀二人¶
<pb:KR3k0025_WYG_055-38a>¶
相與牧羊而俱亡其羊臧則挾策讀書穀則博塞以遊¶
二人者事業不同其於亡羊均也　比犧尊於溝中之¶
斷美惡有間其於失性一也　柤梨橘柚其味相反而¶
皆可於口(並/莊)夫織者日以進耕者日以却事相反成功¶
一也　百川異源同歸於海(並淮/南子)塗雖曲而通諸夏川¶
雖曲而通諸海事雖曲而通諸聖　仲尼之道猶四瀆¶
也經營中國終入大海(並/揚)¶
史晏子儉矣夷吾則奢齊桓以霸景公亦治(太史公/自序)李¶
<pb:KR3k0025_WYG_055-38b>¶
廣行無部伍行陣就善水草舎止人人自便不擊刁斗以¶
自衛幕府省約文書然亦逺斥堠未甞遇害程不識正¶
部曲行伍營陣擊刁斗士吏治軍簿至明軍不得休息¶
然亦未甞遇害(漢武/紀)三仁殊而一致夷恵舛而齊聲(班/固)¶
(傳/)魏髙允稱常爽訓勵有方曰文翁柔勝先生剛克立¶
教雖殊成人則一(宋文/紀)唐史臣稱崇善應變以成天下¶
之務璟善守文以持天下之正二人道不同同歸於治¶
(宋璟/贊)巡先死不為遽逺後死不為屈(唐書/本贊)¶
<pb:KR3k0025_WYG_055-39a>¶
傳記宓子賤治單父彈鳴琴聲不下堂而單父治巫馬¶
期以星出以星入日夜不居以身親之而單父亦治(吕/氏)¶
(春/秋)¶
集夫㳂河而下茍不止雖有疾遲必至於海(韓/文)杞桂殊¶
姿而共芳珪璋異質而同潤(吕和/叔)殊趍而一致異𣲖而¶
同源(皇甫/湜)釋宗稱定慧儒師著誠明𣲖分示三教理詣¶
無二名　吾君用太和理萬物動靜各隨其宜則陳力¶
以致用潔身以𢎞教其致一也(並李/義山)雖羈鸞冥鴻一飛¶
<pb:KR3k0025_WYG_055-39b>¶
一籠遐心逺意終共超曠(歐/)¶
本朝昔者孟子不願召見而孔子不辭小官夫欲正其¶
所由得之之名是以謹其所以取之之故孟子不為矯¶
孔子不為卑(老/蘇)陳平聽張辟疆許王諸吕吕后安之故¶
平與周勃得執將相之柄以伺其間唐武后欲以武三¶
思為嗣狄仁傑曰母子與姑姪孰親陛下立廬陵王則¶
千秋萬嵗後血食於太廟無祔姑之禮后感悟(欒/城)木鐸¶
調與黄鍾同　小蟲心在一喙間得失與世同輕重(並/山)¶
<pb:KR3k0025_WYG_055-40a>¶
(谷/)蜣之丸蟻之粒與夫承蜩貫虱者同一心之功用也¶
螳螂之斧莎雞之羽與夫扛鼎拔山者同一心之力用¶
也工倕之削輪扁之斵庖丁之牛與夫堯舜禹湯之治¶
天下同一心之妙用也(明道/集)臧穀雖殊竟兩忘(坡/)¶
　　　同出異趣¶
經性之與情猶波之與水靜則是水動則是波(中庸/疏)禮¶
之於人也猶酒之有糵也君子以厚小人以薄(記/)¶
子奕秋誨二人奕一人專心致志惟奕秋之為聽一人¶
<pb:KR3k0025_WYG_055-40b>¶
雖聽之一心以為有鴻鵠將至思援弓繳而射之雖與¶
之俱學弗若之矣　麰麥播種而耰之其地同樹之時¶
又同浡然而生至於日至之時皆熟矣雖有不同則地¶
有肥磽雨露之養人事之不齊也(並/孟)于越夷貊之人生¶
而同聲長而異俗教使之然也(荀/)孔子墨子俱法堯舜¶
而取舎不同(韓/子)清之為明杯水而見眸子濁之為闇河¶
水不見泰山(淮南/子)揚子曰吾於荀卿見同門而異户也¶
(揚/)¶
<pb:KR3k0025_WYG_055-41a>¶
傳記學者如牛毛成者如麟角(蔣子萬/機論)絲俱生於蠶為¶
繒則賤為錦則貴(姚信/士緯)¶
集子雲相如同工異曲　少長聚嬉戲不殊同隊魚年¶
至十二三頭角稍相疎二十漸乖張清溝映汙渠三十¶
骨骼成乃一龍一猪飛黄騰踏去不能顧蟾蜍(並韓/集)生¶
歸蘇屬國死别李將軍(鮑溶/詩)生為並蔕花亦有先後落¶
(唐文/粹)¶
　　　離合無親疎¶
<pb:KR3k0025_WYG_055-41b>¶
經投戈散地則六親不能相保同舟而濟則胡越何患¶
乎異心(易畧/例)¶
子多助之至天下順之寡助之至親戚叛之(孟/)自其異¶
者視之肝膽楚越也自其同者視之萬物皆一也(莊/)行¶
合趣同千里相従趣不合行不同對門不通(淮南/子)¶
史意合則胡越為昆弟由余子臧是矣不合則骨肉為¶
仇讐朱象管蔡是矣(鄒陽/書)白頭如新傾葢如故知與不¶
知也(漢鄒/陽傳)盡下則胡越同心輕物則六親離徳(唐太/宗)徳¶
<pb:KR3k0025_WYG_055-42a>¶
澤洽則四夷可使如一家猜忌多則骨肉不免為讐敵¶
(同/上)¶
傳記同聲則異叩而相應意合則未見而相親(大戴/禮)愛¶
而利之四海之内若合一家不愛而利之子或殺父況¶
天下乎(韓詩/外傳)東門先生居蓬户空穴之中而魏公子一¶
朝以百騎日寵之吕望未甞與文王同席而坐一朝讓¶
以天下半夫丈夫相知何必以撫塵而遊垂髮齊年偃¶
伏以日數哉(東方/朔記)白頭而新傾盖而故(新/序)¶
<pb:KR3k0025_WYG_055-42b>¶
集結交在相知骨肉何必親(古歌/辭)物情茍有合莫問玉¶
與泥(韋應/物)志合者蓬心可採情諧者蘭味寧忘(駱賔/王)人¶
生意氣豁不待相逢早　藹藹桑麻交公侯為等倫(並/杜)¶
(詩/)情思附則感而恱之雖仇讐化為心膂矣意不親則¶
懼而阻之雖骨肉結為仇慝矣(陸宣/公集)得之者江海比隣¶
失之者肝膽楚越(唐徐彦/伯論)¶
本朝相知不必因相識(臨/川)白頭無故意異代有同音(陳/后)¶
(山/)但使聖賢之相契即如臣主之同時昔馮唐論頗牧¶
<pb:KR3k0025_WYG_055-43a>¶
之賢則漢文為之太息魏相條晁董之對則孝宣以致¶
中興(東坡進陸贄/奏議劄子)¶
　　　責望有重輕¶
子越人闗弓而射之則已談笑而道之無他疏之也其¶
兄闗弓而射之則已垂涕泣而道之無他戚之也　同¶
室之人鬬者救之雖被髮纓冠而救之可也鄉隣有鬬¶
者被髮纓冠而往救之則惑也雖閉户可也(並/孟)¶
　　　任理不任情¶
<pb:KR3k0025_WYG_055-43b>¶
經愛而知其惡憎而知其善(記/)拜下禮也今拜乎上泰¶
也雖違衆吾從下　紂之不善不如是之甚也(並/語)¶
史子貢喜揚人之善不能隠人之惡(史/記)不虛美不隠惡¶
(司馬/遷贊)曹操勲勞宜賞不吝千金無功望施分毫不與(三/國)¶
(志/)昔屈到嗜芰屈建去之以為不可以私欲干國之典¶
(齊太/祖)¶
傳記所憎者有功必賞所愛者有罪必罰(太公/六韜)¶
集譬如親骨肉寧免相可否(韓/集)當其賞雖三旌之貴萬¶
<pb:KR3k0025_WYG_055-44a>¶
鍾之禄咸曰宜何也為善而然也當其罰雖族屬之夷¶
刀鋸之慘咸曰宜何也為惡而然也　勿矜朱門是陋¶
此白屋非(並劉/賔客)登奉常之第者未必盡能文章為牙門¶
之將者未必盡能威敵(唐文/粹)¶
本朝天下之事固有出於不幸者矣苟有可以用於世¶
者不必聖賢之作也蚩尤作五兵紂作漆器不以二人¶
之惡而廢萬世之利也(歐/)君實常謂人曰吾與景仁兄¶
弟也但姓不同耳然至於論鍾律則反覆相非終身不¶
<pb:KR3k0025_WYG_055-44b>¶
能相一(温公/行狀)若無天下議美惡併成空(後/山)¶
　　　任情不任理¶
經罔水行舟(書/)奡盪舟(語/)俾出童羖(詩/)¶
子匿為物而愚不識大為難而罪不敢重為任而罰不¶
勝逺其塗而誅不至　以舟之可行於水也而求推之¶
於陸兩喜必多溢美之言兩怒必多溢惡之言　天下¶
莫大於秋毫之末而泰山為小莫夀乎殤子而彭祖為¶
夭(並/莊)立直木而求其影之枉也立枉木而求其影之直¶
<pb:KR3k0025_WYG_055-45a>¶
也荀責三光不照於覆盆之内(抱朴/子)責疲者以舉千鈞¶
督跛者以及走兔(鄧析/子)聽虛而責響視空而索影(劉/子)¶
史董仲舒曰不琢玉而求文采(西漢/本傳)以毀譽為榮辱不¶
核其真以愛憎為利害不論其實以喜怒為賞罰不察¶
其理上下相冒萬事乖錯(漢光/武紀)言論者計厚薄而吐辭¶
選舉者度親疎而舉筆善惡謬於衆聲功罪亂於王法¶
(漢武/紀)¶
傳記若夏之日而欲夜之長也(說/苑)羣邪相仰以曲為直¶
<pb:KR3k0025_WYG_055-45b>¶
(陸賈/新語)¶
集謂鏌耶為鈍兮鈆刀為銛(賈誼/鵩賦)責冬之裘者曰曷不¶
為葛之之易也責饑之食者曰曷不為飲之之易也(韓/文)¶
天下無正聲悅耳即為娛人間無正色悅目即為姝(白/侍)¶
(郎/)蓼蘗為甘山岳為輕(沈/)日月至明或以為昬秋毫至¶
微或以為繁(唐文/粹)¶
本朝女無美惡富者妍士無賢不肖貧者鄙(玉局/文)¶
　　　尚有容力¶
<pb:KR3k0025_WYG_055-46a>¶
經若火之燎于原不可嚮邇其猶可撲滅　若顛木之¶
有由蘖(並/書)雖無老成人尚有典刑(詩/)往者不可諌來者¶
猶可追(語/)¶
子木雖蠧無疾風不折牆雖隙無大雨不壊(管/)¶
史圖王不成其弊猶足以霸(隗囂/傳)補衣猶有完(通/鑑)¶
傳記晉平公問於師曠曰吾年七十欲學恐已暮師曠¶
曰老而學者如秉燭之明秉燭之明孰與夜行(說/苑)見兔¶
而顧犬未為晩也亡羊而補牢未為遲也(春秋/後語)¶
<pb:KR3k0025_WYG_055-46b>¶
集典刑未滅故老猶存(選辨/亡論)¶
　　　無所用力¶
經若火之燎于原不可嚮邇(書/)不可救藥(詩/)¶
子桀紂在上雖有十堯不能治者世亂也(韓/非)良將不能¶
斵金巧冶不能鑄木　載重而馬羸雖造父不能以追¶
急(並淮/南子)譬諸琴瑟鄭衛調俾䕫因之亦不可以致簫韶¶
矣(揚/)航人無楫如航何(同/上)無聲雖師曠側耳將何聞乎¶
無形雖離婁並照將何覩乎(孔/叢)良工不能琢冰(文中/子)盛¶
<pb:KR3k0025_WYG_055-47a>¶
陽不能榮枯朽上智不能移下愚(抱/朴)¶
史疾不可為也在肓之上膏之下攻之不可達之不及¶
藥不至焉不可為也　本弱者其枝必披非人力所能¶
強為　天之所廢誰能興之(並/左)大車不較不能載其常¶
任琴瑟不較不能成其五音(齊世/家)河決不可復壅魚爛不¶
可復全(秦始皇/本紀)天下無害菑雖有聖人無所施其才上¶
下和同雖有賢者無所立功(東方/朔傳)羽翼已成難動搖矣¶
(張良/傳)雖有堯舜之徳智無所施賁育之勇力不得設(魏/明)¶
<pb:KR3k0025_WYG_055-47b>¶
(紀/)執垂之規矩無工與材坐而待器之成終不可得也¶
(唐髙/祖)有才無學猶巧匠無楩楠斧斤不能成室(劉知/㡬傳)¶
集影不可逐響難為繫(陸機/文賦)素冰象玉難可磨蕩(曹植/七發)¶
利盡萬物不能叡童昬之心(選演/連珠)毫髮一為瑕丘山不¶
可勝(白頭/吟)空柯無刃公輸不能以斵但懸曼矰蒲苴不¶
能以射(四子講/徳論)吞縦之強不能反蹈海之心漂鹵之威¶
不能降西山之節(選/)魯班雖巧不能為乞丐者之顔(王/郎)¶
(貧窶/語)補一壊百無可施功(陳子/昻)雖令伶倫吹音韻難可¶
<pb:KR3k0025_WYG_055-48a>¶
改雖令巫咸招魂爽難復在(韓/)舜之徳可以及率土而¶
不化其子　唐虞之仁不能柔秦漢之勇不能威(並/栁)承¶
積弊之餘雖使季冉將不能也(皇甫/湜)天疾難自醫(孟東/野)¶
黄河既濁阿膠無以正其色鹽池斯鹹弊箄不能匡其¶
味(唐文/粹)¶
本朝衝風振河海不能號無竅(坡/)巧手莫為無麵餅(陳後/山)¶
　　　處得其地¶
經隂爻雖賤而為一卦之主者處其至少之地也(易/略)鳳¶
<pb:KR3k0025_WYG_055-48b>¶
凰鳴矣于彼髙岡梧桐生矣于彼朝陽(詩/)¶
子射干莖長四寸生於髙山之上而臨百仭之淵木莖¶
非能長也所立者然也　順風而呼聲非加疾而聞者¶
彰登髙而招臂非加長而見者逺(並/荀)¶
史自繆公以來至於秦王二百餘年常為諸侯雄豈世¶
賢哉其勢居然也(秦/紀)百人守險千人不敢過也(蘇秦/傳)¶
傳記一圍之木持千鈞之屋五寸之鍵而制開闔豈材¶
足任哉所居要也(說/苑)朱買臣曰一人守險千人不得上¶
<pb:KR3k0025_WYG_055-49a>¶
(漢/書)¶
集儒雅之徒則處龍鳳之署(博奕/論)劍閣崢嶸而崔嵬一¶
夫當闗萬夫莫開(李/白)一夫怒臨闗百萬未可傍(杜/)五逹¶
之井百汲而盈科未必涼而甘所處之勢然也(劉賔/客集)鬼¶
谷曰子不見嵩岱之松柏乎上枝干於青雲下根通於¶
三泉千秋萬嵗不逢斤斧之患此木豈與天地有骨肉¶
所居然也(盧盤祐/髙士傳)¶
本朝路窮斤斧絶松桂得干霄(東/坡)不畏浮雲遮望眼自¶
<pb:KR3k0025_WYG_055-49b>¶
縁身在最髙層(臨/川)¶
　　　處非其地¶
子如以朝衣朝冠坐於塗炭(孟/)處勢不便未足以逞其¶
能(莊/)尋常之溝巨魚無所旋其體而鯢鰌為之制步仭¶
之丘巨獸無所隠其軀而孽狐為之祥(莊庚桑/楚篇)水之勝¶
火亦明矣然而斧鬲間之水煎沸盡其上而火得熾盛¶
焚其下水失其所以勝者矣(韓非/子)使目在足下則不可¶
以視(尹/子)¶
<pb:KR3k0025_WYG_055-50a>¶
史吳季札曰夫子(孫文/子)之在此也猶燕之巢於幕上左¶
漢武曰生子當置之齊魯禮義之邦乃置之燕趙果有¶
爭心不讓之端見矣(三王世家/褚先生論)負下未易居下流多謗¶
議(司馬/遷傳)揚雄作酒箴曰觀瓶之居居井之湄(漢/書)處髙臨¶
深動常近危一旦叀(上絹/反)礙為瓽所轠身提(徒計/反)黄泉¶
骨肉為泥(陳遵/傳)儒者當謀謨廟堂反在朝歌耶(虞詡傳/時詡為)¶
(朝歌/長)蜀先主曰芳蘭當門不得不鋤(蜀/志)晉趙王與嵇叔¶
夜書曰植橘柚於𤣥朔蔕華藕於脩陵(晉/書)王羲之與謝¶
<pb:KR3k0025_WYG_055-50b>¶
萬書曰以君邁往不屑之韻而俯同羣辟誠難為意也¶
(晉書/紀)¶
傳記鬼谷曰子不見河邊之樹乎僕御折其枝風浪盪¶
其根此木豈與天地有仇怨所居然也(髙士/傳)吞舟之魚¶
陸處不勝螻蟻(吕氏/春秋)¶
集騁騏驥於中庭兮焉能極夫逺道置猿狖於櫺楹兮¶
夫何以責其捷巧(楚/辭)劍閣雖嶛憑之者蹶非所以深根¶
固蒂也(魏都/賦)步武之間不足以騁跡(吳季/重書)魚遊於沸鼎¶
<pb:KR3k0025_WYG_055-51a>¶
之中燕巢於飛幕之上(丘希/範書)所棲不足恃鷹隼縦横來¶
(栁/詩)金屑雖珍在眼為病(白侍/郎)孤松停翠葢託根臨廣路¶
不以險自防遂為明所誤(栁/)¶
本朝神竒之産銷藏委翳於蒿藜榛莽之間而山岩野¶
叟不復知其為瑞也(臨/川)¶
　　　勢力不敵¶
經湛湛露斯匪陽不晞　雨雪瀌瀌見晛曰消(並/詩)¶
子猶以一杯水救一車薪之火一齊人傅之衆楚人咻¶
<pb:KR3k0025_WYG_055-51b>¶
之雖日撻而求其齊也不可得矣(並/孟)日月出矣而爝火不¶
息其於光也不亦難乎時雨降矣而猶浸灌其於澤也¶
不亦勞乎(莊/)猶烏獲與焦僥搏也　以桀詐堯若卵投¶
石(並/荀)撮壤不能填決河升水不能冷原火(抱/朴)¶
史牛雖瘠僨于豚上其畏不死　雖其善祝豈能勝億¶
兆人之詛(並/左)驅羣羊而攻猛虎虎之與羊不格明矣(張/儀)¶
(傳/)齊景公二十二年彗出公曰可禳乎晏子曰使神可¶
祝而來也亦可禳而去也百姓怨以萬數而君令一人¶
<pb:KR3k0025_WYG_055-52a>¶
禳之安能勝衆口乎(史記齊/世家)垂千鈞之重於鳥卵之上¶
必無幸矣(漢景/紀)此難以口舌爭也(張良/傳)猶鼱鼩之襲狗¶
(音精/劬)孤豚之咋虎至則靡耳何功之有(東方/朔傳)萬鈞所壓¶
無不糜滅(賈山/傳)羔犢之弱而扞虎狼之敵(漢景/紀)雖有孫¶
吳將賁育士若入水火往必焦沒智勇亡所施(漢成/紀)賈¶
誼曰淮陽之比大諸侯僅如墨子之着面適足以餌大¶
國而不足以有所禁禦(漢文/紀)劉陶曰猶冰霜見日必至¶
消滅(東漢/本傳)以嬰孺鬭賁育也(陸贄/傳論)¶
<pb:KR3k0025_WYG_055-52b>¶
傳記猶棘林螢耀與夫撏木龍燭也(山海/經)夫鵬雛之始¶
飛為鷹所制(孔氏/志)¶
集河決潰金堤隻手不能障(晉傅𤣥/塵篇)大厦既焚不可洒¶
之以淚長河一決不可障之以手(庾信/連珠)一君子愛之百¶
小人妬之一愛固不勝於百妬(皮日/休)威力不敵羣噪無¶
益(唐文/粹)醯雞不能混雷霆嬰兒不能抗烏獲者響於力¶
懸故也(陸魯/望)捧爝火以干日御動已光銷抱布鼔以詣¶
雷門忽然聲寢(李義/山)¶
<pb:KR3k0025_WYG_055-53a>¶
　　　勢均力敵¶
經諸侯不臣寓公　下大夫於上大夫承賀(並/記)¶
子天下地醜徳齊莫能相尚(孟/)兩堯不能相王兩桀不¶
能相亡(管/)兩貴之不能相事兩賤之不能相使(荀/)兩智¶
不能相救兩貴不能相臨兩辨不能相屈力均勢敵故¶
也(尹/子)智均不相使力均不相勝(申/子)兩堅不能相加兩強¶
不能相伏(淮南/子)¶
史我能往寇亦能往　宣伯曰魯之有季孟猶晉之有¶
<pb:KR3k0025_WYG_055-53b>¶
欒范也(並/左)太尉丞相尊等耳(魏其/傳)力敵勢均終相吞噬¶
(晉安/紀)劉琨祖逖並有英氣每相謂曰若四海鼎沸豪傑¶
並起吾與足下當相避於中原耳(晉書祖/逖傳)人得抗衡莫¶
相稟屬(唐徳/宗)中尉大臣也宰相亦大臣也(唐文/紀)¶
　　　獨力難舉¶
子一薛居州獨如宋王何　一齊人傳之衆楚人咻之¶
雖日撻而求其齊不可得矣　萬室之國一人陶則可¶
乎　子欲手援天下乎(並/孟)千鎰之裘非一狐白(墨/子)任一¶
<pb:KR3k0025_WYG_055-54a>¶
人力者則烏獲不足恃(淮南/王術)¶
史千金之裘非一狐之腋索榭之榱非一木之枝(叔孫/通傳)¶
大樹將顛非一繩所維(徐穉/傳)¶
傳記一目眡則不明一耳聴則不聰(太公/金匱)¶
　　　衆力易成¶
經為命禆諶草創之世叔討論之行人子羽脩飾之東¶
里子産潤色之(語/)¶
子馬蚿斬足而復行何也以其輔之者衆(家/語)在王所者¶
<pb:KR3k0025_WYG_055-54b>¶
長幼卑尊皆薛居州也王誰與不善(孟/)萬人彎弧以向¶
一鵠能無中乎(劉/子)積力之所舉則無不勝也衆智之所¶
為則無不成也(淮/南)江河之水非一源之流(墨/)¶
史衆心成城(國/語)吐谷渾王阿柴疾召諸子二十人各獻¶
一箭與其弟使折之其弟折之又取十九箭使折之不¶
能折阿柴曰汝知之乎孤則易折衆則難摧汝曹戮力¶
一心然後可以保國寧家(晉/紀)¶
傳記天下無粹白之狐而有粹白之裘(吕氏/春秋)¶
<pb:KR3k0025_WYG_055-55a>¶
集百足之蟲至死不僵以扶之者衆也(曹冏六/代論)猶衆壑¶
合注霈為大川羣山出雲混成一氣(吕和/叔)¶
　　　以粗化精¶
經他山之石可以攻玉(詩/)¶
子塵垢粃糠將猶陶鑄堯舜者也(莊/)¶
史攻玉以石洗金以鹽濯錦以魚浣布以灰夫物固有¶
以賤理貴以醜化好者矣(王符/傳)¶
本朝與善人處壊了人須是與不善人處方成就得人¶
<pb:KR3k0025_WYG_055-55b>¶
(伊/川)君子與小人共處為小人侵陵則脩省畏避動心忍¶
性増益預防(老/泉)¶
　　　化惡為美¶
經翩彼飛鴞集于泮林食我桑葚懐我好音　周原膴¶
膴堇荼如飴(並/詩)¶
子雖有惡人齊戒沐浴則可以祀上帝(孟/子)¶
史沙礫化為南金瓦石變為和玉(劉陶/傳)夫飛鴞天下賊¶
鳥及其在林食椹則懐我好音(魏/志)¶
<pb:KR3k0025_WYG_055-56a>¶
本朝自古竒偉之士如周處戴淵之流皆出於羣盜改¶
惡修善不害為賢(東/坡)鈆鐵性殊㸃化為金則不辨鈆鐵¶
之性(鳴道/集)¶
　　　妙理不傳¶
經民可使由之不可使知之(語/)¶
子梓匠輪輿能與人規矩不能使人巧(孟/)鑿枘之麄伎¶
而輪扁有不傳之妙掇蜩之薄術而傴僂有入神之巧¶
(抱朴/對俗)輪扁曰得之於手而應於心口不能言有數存焉¶
<pb:KR3k0025_WYG_055-56b>¶
於其間臣不能以喻臣之子臣之子亦不能受之於臣¶
(莊/)¶
史李廣天性善射雖子孫他人學者莫能及(西漢/本傳)心之¶
精㣲口不能言也言之微妙書不能文也(張敞/傳)垂能目¶
制方圎心度曲直然不能以教人(唐太/宗)¶
傳記司馬太傅問謝𤣥恵子五車何以無一言入𤣥謝¶
曰當是妙理不傳(世/說)埒有常徑的有常所雖每發輒中¶
非至妙也若馳平原赴豐草要狡獸截輕禽使弓不虛¶
<pb:KR3k0025_WYG_055-57a>¶
彎所中必洞斯則妙矣(典/論)隋末王靈學射於督謨以為¶
盡妙欲射殺謨獨擅其美謨持短刀箭來輒截之惟有¶
一矢謨張口承之遂齧其鏑笑曰學射三年未教汝齧¶
鏃法(段成式酉/陽雜爼)¶
集妙不可盡之於言事不可窮之於筆(郭璞/賦)輪扁不能¶
言微於其弟伯樂不能語妙於其子(阮/籍)古之君天下者¶
化之不示其所以化之之道及其弊也易之不示其所¶
以易之之道(韓/文)¶
<pb:KR3k0025_WYG_055-57b>¶
本朝糟粕所傳非粹美丹青難寫是精神　如蕭何之¶
識韓信此豈有法而可傳者哉(並東/坡)丹青妙處不可𫝊¶
輪扁斵輪如此用(山/谷)¶
　　　自得三昧¶
子理義之恱我心猶芻豢之悅我口(孟/)庖丁曰始臣解¶
牛之時所見無非牛者三年之後未嘗見全牛也方今¶
之時臣以神遇而不以目視　庖丁為文恵君解牛¶
手之所解肩之所倚足之所履膝之所踦砉然嚮然奏¶
<pb:KR3k0025_WYG_055-58a>¶
刀騞然莫不中音合於桑林之舞乃中經首之㑹(並/莊)得¶
之於轡應之於手得之於手應之於心(列/)郢人堊墁其¶
鼻若蠅翼使匠石斵去之匠石運斤成風盡堊其鼻不¶
傷　梓慶削木為鐻見者驚猶鬼神(並/莊)屠牛坦一朝解¶
九牛而刃可以剃毛庖丁為刀十九年刃如新硎(淮/南)般¶
之運斤羿之激矢(揚淵/騫)¶
史介葛盧聞牛鳴曰是生三犧皆用之矣其音云問之¶
而信(左/)屠牛坦一朝解十二牛而芒刃不頓所排擊剥¶
<pb:KR3k0025_WYG_055-58b>¶
割皆中理解也(賈誼/傳)牙曠清耳於管絃離婁眇目於毫分¶
逢蒙絶技於弧矢班輸推巧於斧斤良樂軼能於相馭¶
烏獲抗力於千鈞龢鵲發精於鍼石研桑心計於無垠¶
(西漢班/固叙傳)謝安每言陶公雖用法而恒得法外意(晉成/紀)裴¶
子野曰為文人皆得於手我獨得於心(南史/本傳)賈堅字世¶
固彎弓三石餘烈祖以堅善射故親試之乃取一牛置¶
百步上召堅使射曰能中之乎堅曰少壯之時能令不¶
中今已年老正可中之恪大笑射發一矢拂脊再一矢¶
<pb:KR3k0025_WYG_055-59a>¶
磨腹皆附膚落毛上下如一恪曰復能中乎堅曰所貴¶
者以不中為竒中之何難一發中之堅時年六十餘矣¶
觀者咸服其妙(燕/書)¶
傳記長沙僧懐素好草書自言得草書三昧(李肇國/史補)廣¶
漢翁偉能聽鳥獸之音乗蹇馬之野而田間有放馬者¶
相去數里鳴聲相聞翁偉謂其御曰彼放馬目眇其御¶
曰何以知之曰罵此轅中蹇馬蹇馬亦罵之曰眇馬御¶
者不信使往視之馬目果眇(論/衡)¶
<pb:KR3k0025_WYG_055-59b>¶
集弓不虛發應聲而倒(司馬相如/子虛賦)畫宫於堵盈尺而曲¶
盡其制計其毫釐而搆大厦無進退焉(栁/)弓矢入養叔¶
之手徽絃在師曠之膝何微之不中何妙之不盡(歐/)陶¶
士冶鑄匠成於心(崔/黯)韓幹之馬籍籍知名薛稷之鶴翩¶
翩有聲(白侍/郎)如良庖投刃無復肯綮(唐文/粹)¶
本朝至哉天下樂終日在几案(歐/)吳道子畫人物如以¶
燈取影逆來順往旁見側出横斜平直各相乗除得自¶
然之數不差毫髮出新意於法度之中寄妙理於豪放¶
<pb:KR3k0025_WYG_055-60a>¶
之外　所謂遊刃餘地運斤成風　付八音於師曠孰¶
敢爭能捐六轡於王良坐將致逺(並東/坡)信手斫方圎規¶
矩一中節(山/谷)¶
　　　事理倒置¶
經以妾為妻以孽代宗(詩/序)俾晝作夜(詩/)故不愛其親而¶
愛他人者謂之悖徳不敬其親而敬他人者謂之悖禮¶
(孝/經)¶
子庖有肥肉廏有肥馬民有饑色野有餓莩(孟/)¶
<pb:KR3k0025_WYG_055-60b>¶
史賤妨貴少陵長逺間親新間舊小加大淫破義所謂¶
六逆也　婦養姑者也虧姑以成婦逆莫大焉(並/左)鸞鳳¶
伏竄兮䲭梟翺翔闒茸尊顯兮讒諛得志賢聖逆曳兮¶
方正倒置謂伯夷貪兮謂盜跖㢘(賈生/傳)章甫薦屨(賈誼/傳)¶
猶塞川原而為潢汙(食貨/志)本末舛逆首尾衡決(賈誼/傳)荀¶
恱曰簡父兄之尊而崇賔客之禮薄骨肉之恩而篤朋¶
友之愛略脩身之道而求衆人之譽割衣食之業以供¶
饗宴之好(西/漢)汲黯曰陛下用羣臣如積薪後來者居上¶
<pb:KR3k0025_WYG_055-61a>¶
(西漢/本傳)羣小得志士大夫皆喪氣(漢靈/紀)足反居上首顧居¶
下倒懸如此莫之能解猶為國有人乎非亶(師古/音但)倒懸¶
而已(賈誼/傳)今世俗謂不智者為能謂智者為不能(鮑宣/傳)¶
聽納小吏雕琢大臣(朱雲/傳)鷹隼横厲鸞徘徊兮(息夫/躬傳)論¶
大道則先黄老而後六經(司馬遷/傳賛)楊賜曰冠屨倒易陵谷¶
代處(通/鑑)保字螟蛉剿拉同氣(宋/紀)魏徴曰隋末百姓彊而¶
陵官吏(唐太/宗)倒持太阿授之以柄(唐吳/兢傳)啖糟粕棄醇醪¶
傳記直如絃死道邊曲如鈎反封侯(李固/外傳)¶
<pb:KR3k0025_WYG_055-61b>¶
集衆鳥皆有行列兮鳳獨翔而無所薄　鳳凰不翔兮¶
鶉鷃飛揚　蔡女黜而出帷兮戎婦入而綵繡服　菽¶
藟兮蔓衍芳虈兮挫枯　鵠竄兮枳棘鵜集兮帷幄¶
腥臊並御芳不得薄兮　嫫母衣錦西施負薪(李/白)鳳凰¶
在笯兮(籠/也)雞鶩翔舞(並楚/辭)停潦魚招獺空倉䑕敵猫(元/微)¶
(之/)鬱鬱澗底松離離山上苗以彼徑寸莖䕃此百尺條¶
(左太冲/詠史)羣沙穢明珠衆草凌孤芳(李/白)蘋蘭憔悴兮稂莠¶
繁滋麟鳳匿跡兮梟獍騰威憒匠罷斧兮拙者搆之離¶
<pb:KR3k0025_WYG_055-62a>¶
婁閉目兮瞽者揚眉子都蒙袂兮敦冶騁姿(皮日/休)幽桂遺¶
蓁菅　馬厭穀兮士不厭糠籺土被文綉兮士無短褐¶
(並/韓)¶
本朝駑駘自飽方爭路騕褭長饑不在閑(臨/川)¶
　　　清濁不分¶
經火炎崑岡玉石俱焚(書/)¶
子駑驥同轅玉石相揉(孔叢/子)¶
史牛驥同皁(鄒陽/傳)李膺謂鍾覲曰公何太無皁白(後漢/書)¶
<pb:KR3k0025_WYG_055-62b>¶
黄金與土同價(南/史)冠冕隷皂混為一區(唐/書)¶
傳記從風縱火荻芝俱死(焦氏/易林)¶
集玉與石而同櫃貫魚眼與珠璣駑駿雜而不分服罷¶
牛而驂驥　并茅絲以為索　菎蕗雜於靡蒸(以留切/麻莖皮)¶
茅絲兮同綜冠屨兮共絇　同揉玉石兮一槩而相量¶
　苦稱量之不審兮同權槩而就衡(並楚/辭)鳳闕悲巢鵩¶
鵷行亂野麏(元微/之)火炎崑嶽礫石與琬琰俱焚嚴霜夜¶
零蕭艾與芝蘭同盡(劉孝/標論)齊竽混夏韶燕石厠琳琅(白/樂)¶
<pb:KR3k0025_WYG_055-63a>¶
(天/)濫吹混奏於齊竽(駱賔/王)昔虞阪之上逸驥與駑駘俱¶
疲吳竈之中孤桐共樵蘇並爨(韋/緇)¶
本朝家雞野騖同登爼　天邊鴻鴈不易得便令作對¶
隨家雞(並坡/詩)¶
　　　心無二用¶
經采采卷耳不盈頃筐嗟我懐人寘彼周行　終朝采¶
緑不盈一掬　終朝采藍不盈一襜(並/詩)¶
子百里奚爵禄不入於心故飯牛而牛肥(莊山/木)采易得¶
<pb:KR3k0025_WYG_055-63b>¶
之物實易滿之器以懐人寘周行之心貳之則不能滿¶
(荀/)齊人有欲金者清旦衣冠之市適鬻金者之所因攫¶
其金而去吏捕得之問曰人皆在焉子攫人之金何故¶
對曰取金之時不見人徒見金(列/)白刃捍乎胷則目不¶
見流矢　目不兩視而明耳不兩聽而聰(並/荀)逐獸者目¶
不見太山嗜欲在外則明有所蔽　夫目察秋毫之末¶
而耳不聞雷霆之聲耳調金石之聲而目不見太山之¶
髙小有所志則大有所忘(並淮/南)使左手畫方右手畫圎¶
<pb:KR3k0025_WYG_055-64a>¶
令一時俱成雖執規矩之心迴剟劂之手而不能者由¶
心不兩用則手不並運　離婁察秋毫之銳不聞雷霆¶
之聲季子聽清角之韻不見嵩岱之形(劉/子)¶
史明有所不見聴有所不聞雖賢不能左畫方右畫圎¶
(史/記)董仲舒下帷講誦三年不窺圎(西漢/本傳)劉峻勤學行常¶
讀書不息地有坑坎每常倒蹶然後始悟(梁/書)¶
傳記目察秋毫之末者視不能見太山耳聴清濁之調¶
者聴不聞雷霆之聲何也唯其意有所偏也(說/苑)賈島為¶
<pb:KR3k0025_WYG_055-64b>¶
詩當其苦吟雖逢公卿貴人皆不之覺一日見京兆尹¶
跨驢不避呼詰之乆乃釋(韓愈/傳)禇遂良為太宗哀&KR0125;自¶
朝還馬誤入人家而不覺(隋唐/佳語)¶
集仰面貪看鳥囘頭錯應人(杜/詩)¶
本朝方其得意於五物也太山在前而不見疾雷破柱¶
而不驚(六一居/士傳)吾將使世人左手運斤而右手執削目¶
數飛鴈而耳節鳴鼓首肯旁人而足識梯級雖有智者¶
有所不暇矣(東/坡)¶
<pb:KR3k0025_WYG_055-65a>¶
　　　心隨事移¶
子事物交滑如理亂棼如渉驚浸一則以之怵惕一則¶
以之忌諱一則以之懲剏是則一日之間一時之頃而¶
徑寸之地如炎如冰矣(子華/子)人有亡鈇者意在隣之子¶
視其行步竊鈇也顔色竊鈇也言語竊鈇也作動態度¶
無為而不竊鈇也俄而抇(音/拙)其谷而得鈇他日復見其¶
隣之子動作態度無似竊鈇者(列/)心憂恐則口銜芻豢¶
而不知其味耳聴鍾鼓而不知其聲目眡黼黻而不知¶
<pb:KR3k0025_WYG_055-65b>¶
其狀輕煖平簟而體不知其安(荀/)昔彌子瑕有寵於君¶
衛國之法竊駕君車罪刖彌子之母有疾告彌子矯駕¶
君車君曰孝哉為母之故犯刖罪及彌子色衰愛弛得¶
罪於君君曰是甞矯駕吾車也(韓/)昔彌子瑕有寵於衛¶
君與君遊於果園食桃而甘以其半啖君君曰愛我哉¶
忘其口而啖寡人及彌子瑕色衰愛弛得罪於君曰是¶
固甞啖我以餘桃(同/上)¶
史昔賈大夫惡娶妻而美三年不言不笑御以如臯射¶
<pb:KR3k0025_WYG_055-66a>¶
雉獲之其妻始笑而言賈大夫曰才之不可以已我不¶
能射汝遂不言不笑(左/)田單將攻狄見魯仲連曰將軍¶
攻狄不能下也田單曰臣以即墨破亡餘卒破萬乗之¶
燕復齊之墟今攻狄不下何也仲連曰將軍之在即墨¶
坐則織蕢立則仗鍤為士卒倡當此之時將軍有死之心¶
士卒無生之氣所以破燕也今將軍東有澠池之奉西¶
有淄上之娱黄金横帶而騁乎淄澠之間有生之樂無¶
死之心所以不勝也(周赧/王)子夏聖門之髙弟也猶且出¶
<pb:KR3k0025_WYG_055-66b>¶
見紛華盛麗而說入聞夫子之道而樂二者心戰未能¶
自決而況中庸以下漸潰於失教被服於成俗乎(史記/禮書)¶
李廣出獵見草中石以為虎而射之中石沒矢視之石¶
也他日射之終不能入矣(西漢/本傳)物之興衰情之起伏理¶
有固然矣而崇替去來之甚者必唯寵惑乎當其接牀¶
第承恩色雖險情贅行莫不徳焉及至移意愛析嬿私¶
雖恵心妍粧愈獻醜焉愛升則天下不足容其髙歡墜¶
故九服無所逃其命(東漢皇/后紀論)韋曜素飲酒不過二升孫¶
<pb:KR3k0025_WYG_055-67a>¶
皓初見禮異時常為裁減或宻賜茶茗以當酒至於寵¶
衰便見逼強輒以為罪(吴/志)樂廣甞有親客乆闊不復來¶
廣問其故答曰前在坐蒙賜酒方飲見盃中蛇意甚惡¶
之既飲而疾于時河南㕔事壁上有角漆畫作蛇廣意¶
盃中蛇即角影也復置酒於前處謂客曰盃中復有所¶
見不答曰所見如初廣乃告其所以客豁然意解沉疴¶
頓愈(晉/書)苻堅敗于淝水衆奔潰聞風聲鶴唳皆以為王¶
師至此(謝𤣥/傳)¶
<pb:KR3k0025_WYG_055-67b>¶
傳記熊渠子夜行見寢石以為伏虎彎弓而射之沒金¶
引羽下視知其石也因復射之矢躍無跡(韓詩/外傳)應郴為¶
汲令請主簿杜宣賜酒時北壁上有掛赤弩照于盃中¶
其影如蛇宣惡之便得疾云蛇入腹後郴使宣於故處¶
設酒盃中復有蛇因謂宣曰此乃壁上弩影耳非有他¶
怪宣意遂解(風俗/通)芭蕉葉上無愁雨自是多情聴斷腸¶
(雅言/系述)¶
集服藥求汗或有弗獲而愧情一集渙然流離終朝未¶
<pb:KR3k0025_WYG_055-68a>¶
餐則囂然思食而曽子銜哀七日不饑夜分而坐則低¶
迷思寢内懐殷憂則達旦不瞑勁刷理鬢醇醴發顔僅¶
乃得之壯士之怒赫然殊觀植髮衝冠(嵇康養/生論)昔賈氏¶
之如臯姑解顔於一箭醜夫為之改貌憾妻為之釋怨¶
(謝雉/賦)居懽惜夜促在戚怨宵長(選情/詩)匪外物兮或改固¶
懽哀兮情換(潘安/仁)自縁今日人心别未必秋香一夜衰¶
(鄭谷詩謂/十日菊花)澗谷之水深不過咫尺丘垤之山髙不踰尋¶
丈人則狎而玩之及至臨泰山之懸崖窺巨海之驚瀾¶
<pb:KR3k0025_WYG_055-68b>¶
莫不戰掉悸慄眩惑自失所觀變於前所守易於内(韓/文)¶
始知無正色愛惡隨人情(白樂/天)舉食於人當饑渴之望¶
也一飯千金及飫而進於前雖海陸備鼎顧與糠籺齒¶
(沈下/賢)¶
本朝唐莊宗問郭崇韜曰昔吾與梁對壘於河上雖祁¶
寒盛暑披甲跨馬不以為勞今吾居深宫䕃廣厦不勝¶
其熱何也崇韜對曰陛下昔以天下為心今以一身為¶
意艱難逸豫為慮不同勢自然也(續世/說)論八珍者必嚥¶
<pb:KR3k0025_WYG_055-69a>¶
言糞&KR0126;者必唾二者未甞與我接也唾與嚥何從生哉¶
(東/坡)食中有蛆人之見者必嘔也其不見而食者未甞嘔¶
也(同/上)¶
　　　不拘形跡¶
經同聲相應髙下不必均也同氣相求體質不必齊也¶
(易/略)¶
史祁大夫外舉不棄讎内舉不失親(左/)晉魏獻子為政¶
魏戊為梗陽大夫(獻子/庶子)庾亮在武昌諸佐吏殷浩之徒¶
<pb:KR3k0025_WYG_055-69b>¶
乗秋夜往共登南樓不覺亮至諸人將起避之亮曰諸¶
君少住老子於此興復不淺便據胡牀而坐與浩等談¶
詠(晉/書)吳中大夫家有好竹王徽之欲觀之便造竹下諷¶
嘯良乆主人洒掃請坐徽之不顧將出主人乃閉門徽¶
之以此賞之盡懽而去(王徽/之傳)陶潛既絶州郡覲謁其鄉¶
親張野及羊松齡龐遵等或有酒要之共至酒坐雖不¶
識主人亦欣然無忤酣醉便反(晉書/本傳)或告右丞相魏徴¶
私其親戚上使温彦博按之曰徴不存形跡逺避嫌疑¶
<pb:KR3k0025_WYG_055-70a>¶
心雖無私亦有可責(唐太/宗)崔祐甫作相未逾年凡除吏¶
㡬八百多稱允當上曰有人謗卿除擬官多涉親故如¶
何祐甫曰進擬必須諳其才行臣若與其相識方可粗¶
諳若素不知聞何由知其言行獲譴之由實在於此(舊/唐)¶
(本/傳)髙元裕為中丞文宗難其代表言兄逸少才可任因¶
以命之(同/上)¶
傳記晉王徽之有雋才少為桓沖參軍從沖值雨便下¶
馬入沖車中謂曰豈有獨擅一車不容國士乎(世/說)¶
<pb:KR3k0025_WYG_055-70b>¶
集古之知己者不待來求而後施徳舉能而已其受徳¶
者不待成身而後拜賜感知而已故不叩而響不介而¶
合則其舉必至而其感亦甚(栁文/啓)¶
本朝王子猷之愛竹造門不問於主人陶淵明之臥輿¶
遇酒便留於道上(歐/公)¶
　¶
　¶
　記纂淵海卷五十五¶
