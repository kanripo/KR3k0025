# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:33.092388
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷五
<pb:KR3k0025_WYG_005-1a>¶
欽定四庫全書¶
　記纂淵海卷五　　　　　宋　潘自牧　撰¶
　　災異部¶
　　　災異¶
經古有夏先后方懋厥徳罔有天災(書/)伊陟相太戊亳¶
有祥桑穀共生于朝(亡書/序)髙宗祭成湯有飛雉升鼎耳¶
而雊(書肜/日序)髙宗肜日越有雊雉(書/)曰咎徵(書/)天大雷電¶
以風禾盡偃大木斯拔(金/縢)日月告凶不用其行(詩/)燁燁¶
<pb:KR3k0025_WYG_005-1b>¶
震電不寜不令百川沸騰山冢崒崩髙岸為谷深谷為¶
陵哀今之人胡憯莫懲(詩/)宣王遇災而懼側身修行欲¶
消去之(詩/序)保章氏命乖别之妖祥以詔救政(周/禮)孟春行¶
夏令則雨水不時草木早落國時有恐行秋令則其民¶
大疫猋風暴雨總至藜莠蓬蒿並興行冬令則水潦為¶
敗雪霜大摯首種不入仲春行秋令則其國大水寒氣¶
總至冦戎来征行冬令則陽氣不勝麥乃不熟民多相¶
掠行夏令則國乃大旱煖氣早来蟲螟為害季春行冬¶
<pb:KR3k0025_WYG_005-2a>¶
令則寒氣時發草木皆肅國有大恐行夏令則人多疾¶
疫時雨不降山林不収行秋令則天多沉隂淫雨早降¶
兵革並起孟夏行秋令則苦雨數來五穀不滋四鄙入¶
保行冬令則草木早枯後乃大水敗其城郭行春令則¶
蝗蟲為灾暴風来格秀草不實仲夏行冬令則雹凍傷¶
穀道路不通暴兵来至行春令則五穀晩熟百螣時起¶
其國乃饑行秋令則草木零落果實早成民殃於疫季¶
夏行春令則穀實鮮落國多風欬民乃遷徙行秋令則¶
<pb:KR3k0025_WYG_005-2b>¶
丘隰水潦禾稼不熟乃多女災行冬令則風寒不時鷹¶
隼早鷙四鄙入保孟秋行冬令則隂氣太勝介蟲敗穀¶
戎兵乃来行春令則其國乃旱陽氣復還五穀無實行¶
夏令則其國多火災寒熱不節民多瘧疾仲秋行春令¶
則秋雨不降草木生榮國乃有恐行夏令則其國乃旱¶
蟄蟲不藏五榖復生行冬令則風災數起収雷先行草¶
木早死季秋行夏令則其國大水冬藏殃敗民多鼽嚏¶
行冬令則國多盜賊邊境不寜土地分裂行春令則煖¶
<pb:KR3k0025_WYG_005-3a>¶
風来至民氣懈惰師興不居孟冬行春令則凍閉不宻¶
地氣上泄民多流亡行夏令則國多暴風方冬不寒蟄¶
蟲復出行秋令則雪霜不時小兵時起土地侵削仲冬¶
行夏令則其國乃旱氛霧冥冥雷乃發聲行秋令則天¶
時雨汁𤓰瓠不成國有大兵行春令則蝗蟲為敗水泉¶
咸竭民多疥癘季冬行秋令則白露早降介蟲為妖四¶
鄙入保行春令則胎夭多傷國多固疾命之曰逆行夏令¶
則水潦敗國時雪不降氷凍消釋(記月/令)沙麓崩(春/秋)梁山¶
<pb:KR3k0025_WYG_005-3b>¶
崩　無氷　隕石于宋五六鷁退飛過宋都　十二月¶
隕霜不殺草李梅實　雨水氷　十月隕霜殺菽(春/秋)齊¶
侯田于貝丘見大豕從者曰公子彭生也公怒射之豕¶
人立而啼　初内蛇與外蛇鬬於鄭南門中内蛇死¶
六年而厲公入申繻曰妖由人興也人無釁焉妖不自¶
作人弃常則妖興　晉文公卒殯于曲沃柩有聲如牛¶
　有蛇出自泉宫入于國如先君之數　石言于晉魏¶
榆晉侯問于師曠對曰作事不時怨讟動于民則有非¶
<pb:KR3k0025_WYG_005-4a>¶
言之物而言　王子朝用成周之寳珪于河津人得諸¶
河上隂不佞拘得玉者取其玉将賣之則為石　有鸜¶
鵒来巢師已曰吾聞童謡有之曰鸜之鵒之公出辱之¶
鸜鵒之羽公在外野往饋之馬鸜鵒跦跦公在乾侯徵¶
褰與襦鸜鵒之巢逺哉遥遥裯父喪勞宋父以驕鸜鵒¶
鸜鵒往歌来哭是年昭公孫于齊　楚王有疾是嵗有¶
雲如衆赤烏夾日以飛周太史曰其當王身乎若禜之¶
可移于令尹司馬王曰除腹心之疾而置諸股肱何益¶
<pb:KR3k0025_WYG_005-4b>¶
遂弗禜　天反時為災地反物為妖人反徳為亂亂則¶
妖生(並左/傳)¶
史凡天變過度乃占國君強大有徳者昌弱小飾詐者¶
亡太上修徳其次修政其次修救其次修禳(史天/官書)國家¶
将有失道之敗而天乃先出灾異以譴告之不知自省¶
天出怪異以警懼之尚不知變而傷敗乃至(董仲/舒傳)漢惠¶
帝宜陽雨血(漢/書)漢武帝建元四年有風赤雨血　漢成¶
帝即位封五舅其日黄霧四塞　哀帝時山陽雨血大¶
<pb:KR3k0025_WYG_005-5a>¶
者如錢小者如麻(漢/書)夫灾變之發皆所以明教戒也惟¶
率禮修徳可以勝之(晉/志)晉愍帝建興二年霧着人如墨¶
(晉/書)晉孝武帝京都地生毛(同/上)後魏世宗正始二年夜隂¶
霧四塞初黒後赤(北/史)梁武帝大同元年雨土二年又雨¶
黄塵如雪覽之盈掬(梁/書)梁大同二年雨灰色黄(隋/書)梁簡¶
文帝時雨黄沙隋文帝開皇六年京師雨毛如馬尾(並/同)¶
(上/)君子見其變則知天之所譴告恐懼修省而已(唐/志)唐¶
太宗貞觀八年隴右山崩大蛇屢見虞世南曰妖不勝¶
<pb:KR3k0025_WYG_005-5b>¶
徳惟務徳可以銷變(唐/書)¶
傳記武王伐殷得二大夫問曰殷有妖乎其一人曰有¶
殷國嘗雨石六月雨雪其一人曰是非殷國之大妖也¶
殷君喜殺人喜以人飴虎喜割人心喜殺孕婦喜殺人¶
之父孤人之子喜刑禍喜以信為欺欺者為忠喜田獵¶
畢弋走狗飾馬喜修池䑓宫室喜為酒池糟丘喜聽䜛用¶
譽無功賞無罪誅此殷國之妖也(六/韜)趙簡子問于翟封¶
餘曰吾聞翟雨穀三日雨血三日牛生馬馬生牛信¶
<pb:KR3k0025_WYG_005-6a>¶
乎對曰此非翟之灾也其君㓜弱其大臣比黨以求爵¶
禄其百官肆斷而無常其政令不竟而數改此其妖也¶
(説/苑)燕伐齊齊湣王出走楚使淖齒救齊淖齒謂王曰夫¶
千乘博昌間地方數百里雨血霑衣嬴博之地拆至泉¶
有人當闕而哭求之不得王悉知之乎王曰不知淖齒¶
曰天地人皆以告矣而王不知何得無誅遂殺湣王(戰/國)¶
(䇿/)天灾地妖所以警人主也夢寐證怪所以儆人臣也¶
灾妖不勝善政怪夢不勝善行(家/語)貌之不恭厥咎狂厥¶
<pb:KR3k0025_WYG_005-6b>¶
極惡時則有龜孽雞禍言之不從厥咎僣厥極憂時則¶
有詩妖介蟲之孽時則有犬禍視之不明厥咎豫厥極¶
疾時則有草妖倮蟲之孽聴之不聰厥咎急厥極貧時¶
則有鼓妖豕禍思之不睿厥咎雺厥極凶短折時則有¶
脂夜之妖時則有華孽牛禍皇之不極厥咎雺厥極弱¶
時則有射妖龍蛇之孽時則有馬禍時則有日月亂行¶
星辰逆行(尚書/大傳)凡有所害謂之灾無所害而異于常謂¶
之異(洪範/傳)¶
<pb:KR3k0025_WYG_005-7a>¶
　　　日食¶
經乃季秋月朔辰弗集于房瞽奏鼓嗇夫馳庶人走注¶
云集合也不合則日食可知(書/)十月之交朔日辛卯日¶
有食之亦孔之醜　此日而食于何不臧(詩/)男教不修¶
陽事不得謫見于天日為之食是故日食則天子素服¶
而修六官之職蕩天下之陽事(記昏/義)日有食之　日有¶
食之既(春/秋)莊公十五年六月辛未朔日有食之鼓用牲¶
于社非常也注云非常鼔之月長厯推辛未實七月朔¶
<pb:KR3k0025_WYG_005-7b>¶
置閏失所故致月錯(左/傳)惟正月之朔慝未作日有食之¶
于是乎用幣于社伐鼓于朝注云正月夏之四月周之¶
六月而傳云惟者明此月非正陽月也　士文伯曰國¶
無政不用善則自取謫於日月之灾　梓慎曰二至二¶
分日有食之不為灾日月之行也分同道也至相過也¶
其他月則為灾陽不克也(並同/上)日有食之以朱絲禜社¶
或曰脅之或曰為暗恐犯之故禜之社者土地之主日¶
者土地之精上敷于天而犯日故朱絲禜之助陽抑隂¶
<pb:KR3k0025_WYG_005-8a>¶
(公/羊)天子救日置五麾陳五兵五鼓諸侯置三兵三鼓大¶
夫擊柝凡有聲皆陽事也以厭隂氣也(穀/梁)日月之食人¶
皆見之更也人皆仰之(論/語)¶
子麒麟鬬則日月食(淮南/子)¶
史日者徳也故日蝕則修徳(漢/書)漢文帝二年日有食之¶
詔曰人主不徳布政不均則天示之災以戒不治乃謫¶
見于天罪孰大焉其悉思朕之過失(前本/紀)元帝永平二¶
年日蝕詔氣邪嵗増侵犯太陽(本/紀)哀帝初鮑宣上書今¶
<pb:KR3k0025_WYG_005-8b>¶
日蝕於三始陛下深自内責避正殿舉直言求過失天¶
心同人心人心悦則天意得矣(列/傳)廼正月辛丑朔日有¶
食之變見三朝之㑹上天聰明苟無其事變不虛生臣¶
聞師曰天佑與王者故灾異數見以譴告之若不畏懼¶
有以塞除而輕忽簡誣則凶罰加焉(孔光/傳)黄琬祖父香¶
為魏郡守時日蝕而京師不見魏郡乃表日蝕之状帝¶
問日蝕多少香久而無對琬年六嵗在傍曰何不言日¶
蝕之餘如月之初遂用其言答詔(本/傳)劉寵鄭𢎞徐昉趙¶
<pb:KR3k0025_WYG_005-9a>¶
喜虞延並為三事以日蝕免官(漢/書)唐𤣥宗開元二年二¶
月朔太史奏太陽應虧不虧姚崇表賀(通/鑑)¶
集陛下敬畏天命克已修身自辰至巳當虧不虧轉見¶
明朗(韓文賀/穆宗表)¶
本朝仁宗康定元年皇祐元年嘉祐四年神宗臨寜元¶
年皆正旦日食(㑹/要)赫赫初出咸池中浴光洗跡生天東¶
不覺有物来晦昧團圎一片如頑銅前時蝦蟇食爾妃¶
天下戢戢無有忠責罵四方誰膽大仰頭憤憤惟盧仝¶
<pb:KR3k0025_WYG_005-9b>¶
　老鴉居處已自穏三足鼎峙何乖慵而今有嘴不能¶
噪而今有爪不能攻任㸔怪物翳天眼方且省事保爾¶
躬日月與物固無惡應由此鳥招禍凶(並梅聖/俞詩)¶
　　　月食¶
經月盈則食(易/)彼月而食則維其常(詩/)婦順不修隂事¶
不得謫見于天月為之食故月食則后素服而修六宫¶
之職蕩天下之隂事(記昏/義)¶
子月望日奪其光月十五日與日相望東西中絶則月¶
<pb:KR3k0025_WYG_005-10a>¶
食奪光也(淮南/子)¶
史晉永嘉元年月蝕赤如血¶
傳記秦胡亥立日月薄蝕熒惑襲月(説/苑)月蝕后自提鼓¶
階前把槌擊鼓者三中良人諸御者宫人皆擊柝救之¶
月已食后乃入齋服素縞三日不從樂以應其祥(荆州/記)¶
集爛銀盤從海底出出来照我茅屋東天色紺滑凝不¶
流氷光交貫寒曈曨初疑白蓮花浮出龍王宫八月十¶
五夜比並不可雙此時怪事發有物吞食来輪中輪¶
<pb:KR3k0025_WYG_005-10b>¶
如壮士斧斫壊桂似雪山風拉摧百錬鏡照見膽平地¶
埋寒灰火龍珠飛出腦却入蛤蚌胎搥環破璧眼㸔盡¶
當天一搭如煤炲磨滅踪跡須臾間便似萬古不可開¶
(玉川月/食詩)¶
本朝有婢上堂来白我事可驚天如青玻瓈月若黒水¶
精時當十分圎只見一寸明主婦煎餅去小兒敲鏡聲¶
此雖淺近意乃重補救情夜深兎窟出衆星隨西傾(梅/聖)¶
(俞/)¶
<pb:KR3k0025_WYG_005-11a>¶
　　　星變¶
經荘七年夏恒星不見夜明也星隕如雨與雨偕也(左/傳)¶
僖十六年隕石于宋五隕星也　文十四年有星孛入¶
于北斗周内史曰不及七年宋齊晉之君皆将死亂¶
昭十年有星出于婺女禆竈曰七日戊子晉侯将死¶
十七年有星孛于大辰西及漢申須曰彗所以除舊布¶
新也(並春秋/左傳)二十六年齊有彗星齊侯使禳之晏子曰¶
無益也天之有彗也以除穢也君無穢徳又何禳焉若¶
<pb:KR3k0025_WYG_005-11b>¶
徳之穢禳之何益(同/上)¶
子鯨魚死而彗星出(淮南/子)¶
史五星五星所行合散犯守厯陵鬬蝕彗孛飛流皆隂¶
之精本于地而發于天也(前天/文志)孝昭元始中太白入太¶
微太微者天庭也法曰國恐有誅建始四年熒惑踰嵗¶
星占曰熒惑與嵗星鬬有病君饑嵗而後旱傷麥民食¶
榆皮　綏和二年熒惑守心丞相翟方進欲塞灾異自殺¶
(同/上)彗孛秦始皇十五年彗星四見長或竟天(史/記)漢武元¶
<pb:KR3k0025_WYG_005-12a>¶
封元年有星茀于東井後十餘日有星茀于三能(音/台)望¶
氣王朔言候獨見其星出如瓠有司皆曰陛下封禪天¶
其報徳星云(史/記)哀帝建平二年彗星出牽牛(漢/書)獻帝建¶
安二十三年彗星晨見東方日夕出西方(後/漢)天狗天狗¶
狀如大奔星有聲其下止地類狗破軍殺將(史/記)孝昭元年¶
牂雲如狗赤色長尾三枚(前天/文志)成帝綏和元年天有星¶
隠如雷聲有流星如缶長十餘丈郡國皆言為王者失¶
勢諸侯起伯之異(漢/書)哀帝建平元年有物着天白廣如¶
<pb:KR3k0025_WYG_005-12b>¶
一疋布西南行聲如雷一刻止曰天狗(同/上)北齊孝昭皇¶
建二年天狗下于郿山於其下講武厭之帝将至有兎¶
驚馬墜死(隋/書)煬帝大業十二年有大流星如斗出王良¶
閣道聲如頽墻其日又有大流星如甕出羽林有聲(同/上)¶
枉矢枉矢類大流星蛇行而蒼黒望之如有毛羽(史天/官書)¶
晉武帝元康四年枉矢北行竟天之半(晉/書)齊東昏侯永¶
光三年枉矢晝見西方長十餘丈(隋/書)蚩尤旗蚩尤之旗¶
類彗而後曲象旗見則王者征伐四方(史天/官書)魏嘉平四¶
<pb:KR3k0025_WYG_005-13a>¶
年白氣經天司馬景王問王肅肅曰此蚩尤之旗也東¶
南其亂乎(魏/志)營頭晉惠帝太和二年星晝流矢北下光¶
變有聲如雷占曰為營首其下有大亂流血(晉/書)¶
傳記五星人君不仁春殺無辜則嵗星失度人君薄恩¶
無義懦弱不勝任則太白失度人君内無仁義外多華¶
飾則鎮星辰星失度(京房五/星占)彗孛彗星為欃槍(爾/雅)彗星¶
者天之旗(河/圗)五星散為五色之彗(同/上)赤彗火精如火耀¶
長七尺(運/斗)彗星在北斗禍大起在三台臣害君在太微¶
<pb:KR3k0025_WYG_005-13b>¶
君害臣在天獄諸侯作禍彗行所指其國大惡(孝/經)天狗¶
太白散為天狗主候兵(河/圗)七國之兵戰扵梁地故天狗¶
先降梁疊見以其象也狗者守禦之也所降以惑守禦¶
也(洪範/傳)金門之山有赤犬名曰天狗其所下者起兵(山/海)¶
(經/)兩敵相望其雲氣如牛馬状頭低尾仰曰天狗勿與¶
戰也(兵/書)枉矢辰星散為枉矢流所射刑誅(河/圗)枉矢者弓¶
矢之象也枉矢之所觸天下之所伐滅亡之象也(洪範/傳)¶
枉矢或南或北無聚衆伐戰國(春/秋)蚩尤旗熒惑散為蚩¶
<pb:KR3k0025_WYG_005-14a>¶
尤旗主惑亂(河/圗)蚩尤冢在東郡夀張縣闕鄉城中髙七¶
丈民常十月祠之有赤氣出如絳名曰蚩尤旗(皇覽/墓記)¶
　　　雷變¶
經秋大熟未穫天大雷電以風(書/)&KR0974;&KR0974;震電不寜不令¶
(詩/)隠九年春大雨震電公羊傳云記異也(春/秋)僖十五年¶
震夷伯之廟左傳云於是展氏有隠慝焉(同/上)¶
史晉荘伯八年無雲而雷(史/記)秦二世時無雲而雷是嵗¶
陳勝起兵天下亂　漢昭帝五年十一月大雷震　成¶
<pb:KR3k0025_WYG_005-14b>¶
帝元初元年夏無雲而雷光耀四照昏乃止(前漢/書)安帝¶
永初六年十月郡國大雷延光四年十月郡國凡三十¶
雷(後/漢)桓帝建和三年雷震憲陵寝屋　獻帝初平四年¶
無雲而雷(後/漢)呉孫亮建興初十二月大風雷(晉/書)晉惠帝¶
太安二年八月天中裂為二無雲而雷(同/上)後魏太祖天¶
賜六年震天安殿東序帝惡之以衝車攻殿東西兩序¶
屋毁之(北/史)隋文帝開皇十二年無雲而雷(隋/書)唐太宗貞¶
觀十一年震乾元殿前槐樹(唐/書)¶
<pb:KR3k0025_WYG_005-15a>¶
傳記人君制用節度即風雷以節暴行威福即雷霆殺¶
人(京房/易傳)人君行政事民不恐懼故致洊雷之變　天冬¶
雷地必震教令撓則冬雷民飢(同/上)臣僣奢下犯主則雷¶
電擊朝(河/圗)霹靂擊於宫殿者妃后争政　王言不從革¶
而秋多霹靂霹靂者金氣也其音商故應之(並春秋/繁露)¶
集巫山冬可怪昨夜有奔雷(杜/詩)龍蛇不成蟄天地劃争¶
回(同/上)¶
　　　雨雹¶
<pb:KR3k0025_WYG_005-15b>¶
經大雨雹(春/秋)季武子問于申豐曰雹可禦乎對曰聖人¶
在上無雹雖有不為灾古者日在北陸而藏兵西陸朝¶
覿而出之今藏川池之氷弃而不用風不越而殺雷不¶
發而震雹之為灾誰能禦之(左/傳)¶
子景帝二年秋雨雹大者五寸永初三年夏河中縣大¶
雨雹如杯棬大或如斗殺畜牲雉兎折樹木(孔叢/子)¶
史周孝王七年厲王生冬大雹牛馬死江漢俱凍(史/記)漢¶
武元封三年冬雨雹大如馬首(前/漢)宣帝大始中山陽濟¶
<pb:KR3k0025_WYG_005-16a>¶
陽雨雹如雞子深二尺五寸殺飛鳥牛馬皆死　成帝¶
時楚國雨雹大如斧飛鳥死　王莽時雨雹殺牛羊(並/同)¶
(上/)安帝初元四年郡國三雨雹大如雞子殺六畜　獻¶
帝初平四年扶風雹大如升殺人(後/漢)晉武帝時五月雨¶
雹傷禾麥壊屋　惠帝時六月雨雹深三尺　元帝時¶
風雹殺人　明帝時京師大雨雹燕雀死　穆帝時六¶
月雨雹大如升(晉/書)宋元嘉三十年盱眙雨雹大如雞子¶
(宋/書)梁武帝大通年四月雨雹(隋/書)陳宣帝大建二年六月¶
<pb:KR3k0025_WYG_005-16b>¶
大雨雹十年四月又大雨雹(同/上)¶
傳記陽之專氣為雹隂之專氣為霰(大戴/禮)盛陽雨水温¶
煖而湯熱隂氣脅之不得入則轉而為雹(洪/範)雹下盡樹¶
木枝害五穀者君賦斂刻民(京房/易傳)漢文帝後元年雨雹¶
如桃李深三尺(白虎/通)劉居中至嵩山有大蜥蜴數百人¶
以食食之一日聚繞水盆邊各就取水纔入口即吐雹¶
俄頃纍纍滿地忽震雷一聲起皆失去明日人言昨午¶
雨雹大作乃知蜥蜴所為(夷堅/志)¶
<pb:KR3k0025_WYG_005-17a>¶
本朝熈寜中河州雨雹大者如雞卵小者如蓮芡或如¶
人頭耳目口鼻皆具無異鐫刻次年王師平河州蕃戎¶
授首者甚衆豈克勝之符預告耶(歐陽/公)¶
　　　地震¶
經地震(春/秋)南宫極震萇𢎞謂劉文公曰周之亡也其三¶
川震今西王之大臣亦震天弃之也東王必大克(左傳/西王)¶
(謂王子朝也/東王敬王也)¶
史周幽王二年三川震太史伯陽甫曰周將亡矣昔伊¶
<pb:KR3k0025_WYG_005-17b>¶
洛竭而夏亡河竭而商亡今周如二代之季其川源又¶
塞塞必竭川竭山崩國亡之證也(史/記)魯文公九年地震¶
劉向以為周㐮王失道楚穆王商臣殺父成王臣下强¶
盛将動為害(前五/行志)魯㐮公十六年地震其後崔氏專齊¶
欒盈專晉良霄傾鄭閽殺呉子燕逐其君楚滅陳蔡昭¶
公十九年地震劉向以為是時季氏将有逐君之變昭¶
公三十三年地震劉向以為是時周景王崩劉子單子¶
立王子猛尹氏立王子朝　哀公二年地震仲尼見棄¶
<pb:KR3k0025_WYG_005-18a>¶
而季氏强(並同/上)漢惠帝時地震隴西壓四百餘家　武¶
帝時地震壓殺人　宣帝時地震河南以東四十九郡北¶
海瑯琊壊祖宗廟城郭殺六千人後又京師地震至北¶
邊郡國三十餘壊城郭殺四百餘人　元帝建昭四年¶
藍田地震沙石流擁潭水安陵岸崩擁水逆流(前/漢)光武¶
時地震裂　和帝時郡國十三地震　順帝時頻地震¶
岸崩及地陷　冲帝時京師地震三郡沙擁土裂　桓¶
帝時京師地震又震憲陵寢屋　靈帝時地震海水溢¶
<pb:KR3k0025_WYG_005-18b>¶
又震鴻都府門　獻帝時雍州地頻震(後/漢)魏明帝時京¶
師地震揺動屋瓦　晉武帝時頻嵗地震　惠帝元康¶
四年郡國地震淮南洪水出或山崩地陷壊城府殺百¶
餘人　元帝大興元年頻地震或水湧山崩殺人(晉/書)宋¶
孝武大明元年地震有聲自河北来魯郡山揺地動彭¶
城女墻四百八十丈墜屋傾兖州地裂泉湧二年不已¶
(宋/書)梁武太清二年侯景舉兵反於豫州登壇㰱血之地¶
震三年地再震(隋/書)隋文帝開皇二十年廢太子勇以晉¶
<pb:KR3k0025_WYG_005-19a>¶
王廣為皇太子将冊之夜烈風大雪地震山崩人舎多¶
壊殺人(同/上)¶
傳記地動隂有餘(京房/易占)周文王寢病五日而地動東西¶
南北不出國郊百吏皆請曰臣聞地之動為主也羣臣¶
皆悲曰請移之興事動衆以増國城文王曰我必有罪¶
故天示此罰我今動衆以増國城是重吾罪不可無㡬¶
瘳疾也(韓詩/外傳)¶
本朝民甍函鼓舞禁堞强崩離坐駭市聲死立怖人足¶
<pb:KR3k0025_WYG_005-19b>¶
踦坦途重車僨急𫝊壮馬欹陵阜動撫手礫塊當揚箕¶
停汚且亂浪僵木無静枝衆喙不暇息杳嶂驚欲飛踊¶
搭撼鐸碎安流蕩舟疲倒壺喪午漏顛巢駭眠鴟居人¶
眩眸子行客勞觸兒南北頓儵忽西東播戎夷衆蟄不¶
安土羣毛難麗皮驚者去靡所朴或如見擠轟雷下簷¶
瓦决玉傾倉粢雙顛太室吻四躍宸庭螭萬宇變旋室¶
百城如轉機念此大菑患必由政瑕疵(蘇叔子才/美聫句)¶
　　　水菑¶
<pb:KR3k0025_WYG_005-20a>¶
經湯湯洪水方割蕩蕩懐山㐮陵浩浩滔天下民其咨¶
(書/)洚水警予(大禹/謨)洪水滔天浩浩懐山㐮陵下民昏墊¶
(益/稷)鯀堙洪水(洪/範)洪水茫茫(詩/)大水(春/秋)凡平原出水為大¶
水(左/傳)宋大水公使弔焉曰天作淫雨害於粢盛若之何¶
不弔對曰孤實不敬天降之灾又以為君憂拜命之辱(左/傳)¶
子當堯之時洪水横流汎濫于天下(孟/子)水逆行汎濫于¶
中國蛇龍居之民無所定下者為巢上者為營窟(孟/)古¶
者水為民害禹鑿龍門闢伊闕平治水土使民得陸處¶
<pb:KR3k0025_WYG_005-20b>¶
　往古之時四極廢九州裂水浩漾而不息於是女媧¶
積蘆灰以止淫水(淮南/子)¶
史秦武王三年渭水赤三日昭王三十四年渭水大水¶
三日(史/記)髙后三年漢中南郡河陽大水流數萬家(前五/行志)¶
山東被水災民多飢乏於是天子遣使虛郡國倉廪以¶
賑貧(貨/志)昭帝詔廼者民被水灾頗匱于食朕虛倉廪使¶
使者賑乏(漢武/帝)桓帝永興三年彭城泗水溢流永夀元¶
年洛水溢至津城門漂流人物　獻帝建安二年漢水¶
<pb:KR3k0025_WYG_005-21a>¶
溢害人物　公沙穆銳思洛下推歩之術永夀元年大¶
水三輔以東無不漂沒穆明曉占候乃預告令民姓徙¶
居髙地故𢎞農人獨得免灾(後/漢)任文公巴郡人也為治¶
中從事時天大旱白刺史曰五月一日當有大水其變¶
卒至不可防救宜令民吏預為其備刺史不聴文公獨¶
儲大船百姓頗有防者其日旱烈至日中雲起須臾雨¶
至晡時湔水湧起十餘丈突壊廬舎所害數千人(同/上)建¶
武十年雒水出造津城門或欲築塞之陳宣諫曰昔王¶
<pb:KR3k0025_WYG_005-21b>¶
尊正身金堤水退况聖主耶言未絶而水去(范曄後/漢書)¶
傳記君湎于酒淫于色賢人潜國家危厥異流水赤(京/房)¶
(易/占)哀帝延平六年河東河化為血元初二年潁川㐮城¶
臨水化為血不流(崔豹古/今注)¶
集洪泉極深何以窴之(楚詞/天問)天網浡潏為凋為瘵洪濤¶
瀾汗萬里無際長波涾湤迤延八裔(木華/海賦)秋隂欺白日¶
泥潦不少乾河隄决東都老弱隨驚湍　䟽决須有頼¶
懐㐮信可畏　堯呼大水浸十日不惜萬國赤子魚頭¶
<pb:KR3k0025_WYG_005-22a>¶
生　暮宿投民村髙處水半扉篙舟入其家暝聞屋中¶
唏(韓/集)¶
本朝方夏潦之流也雲蒸雨洩雷電發越江湖為一后¶
土冐沒舟行城郭魚龍入室(東坡秋/陽賦)豈知下土人水澇¶
沒襟裾出門愁浩𣺌閉户恐為瀦墻壁豁四達幸家無¶
貯儲壓溺委性命焉能顧圗書乃知生堯時未免憂為¶
魚擾擾泥淖中無異鴨與猪(歐陽/公)我行都是退之詩真¶
有人家水半扉千頃桑麻在船底空餘石髪掛魚衣(東/坡)¶
<pb:KR3k0025_WYG_005-22b>¶
車馬無復見紛紛操栰榔新秋忽已晴九陌尚汪洋不¶
知京國喧謂是江湖鄉　龍卷魚蝦並雨落人隨雞犬¶
上墻眠　坐觀入市卷閭井吏民走盡餘王尊　入城¶
相對如夣寐我亦幸免為魚黿(並同/上)束濕炊懸釡翻床¶
補壊壁(陳后/山)¶
　　　火災¶
經若火之燎于原不可嚮邇其猶可撲滅(書/)齊大灾(春/秋)¶
西宫灾　成周宣榭火左傳曰人火之也凡火人火曰¶
<pb:KR3k0025_WYG_005-23a>¶
火天火曰灾　新宫灾三日哭　宋灾　陳灾　宋衛¶
陳鄭灾雉門及兩觀灾　桓宫僖宫灾　亳社災　㐮¶
九年宋災樂喜為司城伯氏司里火所未至徹小屋塗¶
大屋陳畚挶具綆缶備水器量輕重蓄水潦積土塗巡¶
丈城繕守備表火道祝宗用馬于四墉祀盤庚于西門¶
之外晉侯問于士弱曰吾聞之宋灾於是乎知有天道¶
何故對曰古之火正或食于心或食于咮以出内火是¶
故咮為鶉火心為大火陶唐氏之火正閼伯居商丘(商/丘)¶
<pb:KR3k0025_WYG_005-23b>¶
(分野之辰辰/火主火也)祀大火而火紀時焉相土因之故商主大¶
火商人閲其禍敗之釁必始於火是以日知其有天道¶
也(宋商之後/也左傳)三十年或叫于宋太廟曰譆譆出出鳥鳴¶
于亳社如曰譆譆甲午宋大災宋伯姬卒待姆也(待姆/不来)¶
(而死/于火)昭十七年有星孛于大辰西及漢申須曰彗所以¶
除舊布新也今除于火火出必布焉諸侯其有火災乎¶
梓慎曰徃年吾見之是其證也火出而見今兹火出而¶
章其居火也必矣若火作其在宋衛陳鄭乎宋大辰之¶
<pb:KR3k0025_WYG_005-24a>¶
虛也陳太皥之虗也鄭祝融之虛也皆火房也星孛及¶
漢漢水祥也衛顓帝之虛也故為帝丘其星為大水水¶
火之牡也其以丙子若壬午作乎水火所以合也鄭禆¶
竈言于子産曰宋衛陳鄭将同日火若我用瓘斚玉瓉¶
鄭必不火子産弗與十八年五月火始昏見丙子風梓¶
慎曰是謂融風火之始也七日其火作乎壬午宋衞陳¶
鄭皆火禆竈曰不用吾言鄭又将火子産曰天道逺人¶
道邇竈焉知天道是亦多言矣豈不或信遂不與亦不¶
<pb:KR3k0025_WYG_005-24b>¶
復火火作之明日禳火于𤣥冥回禄祈于四鄘　哀三¶
年司鐸火火踰公宫桓僖灾南宫敬叔至命周人出御¶
書子服景伯至命宰人出禮書校人乘馬巾車脂轄百¶
官備府庫謹守官人肅給濟濡帷幕鬱攸從之蒙葺公¶
室自太廟始外内以悛公父文伯至命校人駕乘車季桓¶
子至御公立于象魏之外命救火者傷人則止財可為¶
也命藏象魏曰舊章不可忘也富父槐至曰無備而官¶
辦者猶拾瀋也於是乎去表之藁道還公宫孔子在陳¶
<pb:KR3k0025_WYG_005-25a>¶
聞火曰其桓僖乎(左/傳)¶
子失火而遇雨失火則不幸遇雨則幸也故禍中有福¶
趨夫救火者汲水而赴之或以甕瓴或以盆盂其方員¶
鋭橢不同盛水各異其於滅火均也(淮南/子)¶
史漢武時河内失火燒千餘家上使汲黯視之(前/漢)晉太¶
子遹惠帝長子也宫中嘗夜失火武帝登樓望之太子¶
時五嵗牽帝裾入闇中曰暮夜倉卒宜備非常不宜令¶
照見人也帝由是竒之　武庫火張華懼變列兵固守¶
<pb:KR3k0025_WYG_005-25b>¶
然後救之累代之寳及漢祖斬蛇劍王莽頭孔子履等¶
盡焚焉　佛圗澄嘗與石季龍升中䑓澄忽驚曰幽州¶
當火灾仍取酒噀之久而笑曰救已得矣季龍遣騐幽¶
州云火從西門起西南驟雨滅之雨亦頗有酒氣(晉/書)¶
傳記古初遭父䘮未葬隣人失火及初舍棺不可移冐¶
火伏棺上火乃滅(東觀/漢記)晉平公藏寳之䑓燒救火三日¶
三夜乃勝之公子晏賀曰臣聞王者藏於天下諸侯藏¶
於百姓農夫藏于囷庾商賈藏于箧匱今百姓乏於外¶
<pb:KR3k0025_WYG_005-26a>¶
而賦歛無已皇天降災是君之福也(韓詩/外傳)劉昆為江陵¶
令民有火灾昆向火叩頭即霈然下雨(陳留耆/舊傳)鄭𤣥年¶
十七在家見大風起詣縣曰某時當有火灾宜祭爟神¶
廣設禁備時火果起而不為害(别/傳)欒巴為尚書正朔大¶
㑹巴得酒不飲西南噀之有詔問巴巴曰臣本縣成都¶
都市大失火故因酒為雨以滅火驛至果如其言(列仙/𫝊)¶
糜竺嘗從洛陽歸有好新婦從求寄載行二十餘里謝¶
竺曰我天使也當往燒東海糜竺家感君見載故以相¶
<pb:KR3k0025_WYG_005-26b>¶
語君快去我緩行竺乃急行達家使出財物日中而火¶
大發(搜神/記)¶
集永州多火灾人無安處老弱燔死晨不爨夜不燭蓋¶
類物為之者訛言相驚云怪鳥莫實其状山海經云有鳥如¶
鶴一足赤文白嘴其名曰畢方見則其邑有譌火若今¶
火者其可謂譌歟而人有以鳥傳者其畢方歟遂令邑¶
中状而圗之禳而磔之為之文而逐之(栁/文)朝儲清以聫¶
邃兮夕蕩覆而為灰焚傷羸老兮炭死童孩呌號隳突¶
<pb:KR3k0025_WYG_005-27a>¶
兮戸駭人哀袒夫狂走兮倏忽往来鬱收孽暴兮混合¶
恢台民氣不舒兮僵踣顛頽休炊息燎兮反覆灰煤門¶
甍晦黒兮啟伺奸回(栁/)中宵焚九廟雲漢為之紅(杜/詩)訛¶
火急生煆(栁/詩)¶
本朝半夜人呼急横空火氣浮天遥殊不辨風急已難¶
収暁入陳倉縣猶餘賣酒樓烟煤已狼籍吏卒尚呀咻¶
(東/坡)¶
　　　旱暵¶
<pb:KR3k0025_WYG_005-27b>¶
經僣常𤾉若(書/)旱既太甚藴隆蟲蟲(詩/)旱既太甚則不¶
可推　旱既太甚則不可沮赫赫炎炎云我無所　旱¶
既太甚滌滌山川旱魃為虐如惔如焚　旱既太甚黽¶
勉畏去胡寜瘨我以旱&KR0579;不知其故(詩/)如彼嵗旱草不潰¶
茂(召/旻)舞師教皇舞帥而舞旱暵之事(周/禮)司巫若國大旱¶
則帥巫而舞雩　女巫旱暵則舞雩(周/禮)嵗旱繆公召縣¶
子而問焉曰天久無雨吾欲暴尫而奚若曰天則不雨¶
而暴人之疾子虐無乃不可乎然則吾欲暴巫而奚若¶
<pb:KR3k0025_WYG_005-28a>¶
曰天則不雨而望之愚婦人於已求之母乃已䟽乎徙¶
市則奚若曰天子崩巷市七日諸侯薨巷市三日為之¶
徙市不亦可乎(記檀/弓)大旱(春/秋)不雨　自十二月不雨至¶
于秋七月　自正月不雨至于秋七月　僖三年自十¶
月不雨至于五月不雨旱不為灾也　二十一年大旱¶
公欲焚巫尫臧文仲曰非旱備也脩城郭貶食省用務¶
穡勸分此其務也巫尫何為天欲殺之則如勿生若能¶
為旱焚之滋甚　衞大旱卜有事于山川不吉甯莊子¶
<pb:KR3k0025_WYG_005-28b>¶
曰昔周饑克殷而年豐今邢方無道諸侯無伯天其或¶
者欲使衛討邢乎師興而雨　鄭大旱使屠繫有事于¶
桑山斬其木不雨子産曰有事于山藝山林也而斬其¶
木其罪大矣奪之官邑(左/傳)閔雨者有志乎民者也(榖/梁)¶
子七八月之間旱則苗稿矣　若大旱之望雲霓也¶
若大旱之望雨也(孟/子)大旱金石流土山焦(荘/子)湯之救旱¶
也素車白馬布衣身嬰白茅以身為牲(尹/子)晉平公使師¶
曠奏清角師曠不得已而鼓一奏之有雲從西北方起¶
<pb:KR3k0025_WYG_005-29a>¶
再奏之大風起大雨隨之晉國大旱赤地三年(韓/子)¶
史共和十四年大旱火焚其屋伯和簒立故有大旱(史/記)¶
武帝元封年夏旱公孫卿曰黄帝時封則天旱乾封三¶
年上乃下詔曰天旱意乾封乎(封禪/書)宣帝本始三年夏¶
大旱東西數千里　東海有婦養姑甚謹姑自經死姑¶
女告吏云婦殺我母于公争之不能得太守竟論殺孝¶
婦郡中枯旱三年(前/漢)獻帝興平元年秋三輔旱人相噉¶
食(後/漢)晉永嘉初大旱河洛漢皆可渉　晉元帝斬淳于¶
<pb:KR3k0025_WYG_005-29b>¶
伯于建康市刑者以刀拭柱血皆上流於是大旱三年¶
(晉/書)宋孝武時頻嵗大旱人飢死者十有六七(宋/書)隋煬帝¶
時大旱人疫死者如山(隋/書)憲宗時江淮浙東旱遣使分¶
道賑貸(唐/書)¶
傳記水干土則大旱　旱之言悍也驕陽蹇所至也(春/秋)¶
(考/異)南方有人長二三尺袒身而目在頂上走行如風名¶
曰魃所見之國大旱(神異/經)齊大旱景公欲祠靈山晏子¶
曰夫靈山以石為身以草木為毛髪天不雨髪将焦身¶
<pb:KR3k0025_WYG_005-30a>¶
将熱彼獨不欲雨乎祠之何益公曰吾欲祠河伯可乎¶
晏子曰河伯以水為國以魚鼈為民天久旱百川将竭¶
國亡民将滅矣彼獨不欲雨乎祠之何益公曰奈何晏¶
子曰公試避宫殿曝露與山河共憂其幸而雨景公曝¶
露三日果大雨(晏子/春秋)嵗旱旱草先生旱草者蒺蔾也(師/曠)¶
(占/)湯大旱七年雒川竭煎沙爛石於是祀山川祝曰政¶
不節與民失職與苞苴行與䜛夫昌與宫室崇與女謁¶
盛與何不雨之甚也(説/苑)¶
<pb:KR3k0025_WYG_005-30b>¶
集旱有三曰天旱國旱人旱曷為天旱蹇陽肆㐫下土¶
祗謹雖六七嵗黎民不飢曷為國旱君道熾灾徳涸仁¶
枯貪風暴氣蒸為時癘曷為人旱邦毁其政吏賊其行¶
千里人心燥不為隂夫天旱求諸仁仁洽而時豐國旱¶
求諸徳徳潤而澤流人旱求諸政政清而俗阜今貨逰¶
于上刑黯于下百姓焦愁結成狠暑所謂人旱也邦守¶
不清其政而逮龍貸雨於何可兾乎(文/粹)維兹之旱兮其¶
誰之由我知其端兮風伯是尤山升雲兮澤上氣雷鞭¶
<pb:KR3k0025_WYG_005-31a>¶
車兮電摇&KR0008;雨寖寖兮欲墜風伯怒兮雲不得止雲屏¶
屏兮吹使醨之氣將交兮吹使離之鑠之使氣不得化¶
寒之使雲不得施(韓訟/風伯)昔聞草木焦今覩沙石爛(何/遜)退¶
藏恨雨師健歩聞旱魃前聖欲焚巫武王親救暍　真¶
龍意寂寞土梗空俯僂暴尫成前聞鞭巫非稽古(杜/詩)¶
本朝方炎夏之隆蒸兮閔時澤之不濡冦乘時而行虐¶
兮盗威烈乎陽烏駕畢方而驂熒惑兮回禄為其前驅¶
燼所及於一燎兮何有瓦石與璠璵豐隆致其微隂兮¶
<pb:KR3k0025_WYG_005-31b>¶
飛亷蕩覆而無餘野曈曈而揚塵兮何蕭艾之紛敷應¶
龍矯首于下澤兮僅自免于槁枯鳥呀咮而忘飛兮獸¶
逃穴而深居(張文/潜賦)旱野渴天澤(歐陽/公)安得夢隨霹靂車¶
馬上傾倒天瓢翻(東/坡)我来秋日午旱久石床温安得雲¶
如蓋能令雨㵼盆　嵗旱泉水竭枯萍粘破塊(並同/上)未¶
須丘垤占鳴鸛只要朝廷起卧龍(山/谷)¶
　　　蝗螟¶
經去其螟螣及其蟊賊無害我田穉田祖有神秉畀炎¶
<pb:KR3k0025_WYG_005-32a>¶
火(詩/)螟　螽　有蜚　蝝生　文三年雨螽于宋墜而¶
死也(左/傳)雨螽于宋外灾不書此何以書灾甚也其灾甚¶
柰何茅茨盡也(穀/梁)¶
史漢平帝時蝗詔使者捕蝗人能捕蝗詣吏者以石斗¶
受錢(前/漢)魯恭為中牟令蝗不入境(後本/傳)宋均為九江守¶
山陽楚沛多蝗至九江輙散(本/𫝊)貞觀間京畿旱蝗食稼¶
唐太宗在苑中掇蝗欲吞之曰寜食吾之肺腸是嵗蝗¶
不為患(通/鑑)開元山東大蝗姚崇奏請捕蝗盧懐慎以為¶
<pb:KR3k0025_WYG_005-32b>¶
殺蝗太多恐傷和氣崇曰昔楚王吞蛭而愈疾孫叔敖¶
殺蛇而獲福今蝗幸可驅若縦之穀且盡如百姓何若¶
使殺蝗有禍崇請當之(唐/書)¶
傳記食苗曰螟食葉曰螣食根曰蟊食節曰賊(爾/雅)蝗螽¶
也一曰蝻一名蝝(説/文)蝗蟲腹下有梵字(雜/爼)馬援為武陵¶
守郡有蝗化為魚蝦(東觀/漢記)¶
集始自兩河及三輔荐食如蠶飛似魚(白樂/天)¶
本朝祥符九年飛蝗過京城執政有袖死蝗上進者於¶
<pb:KR3k0025_WYG_005-33a>¶
是率百官賀王旦不可於是二府方奏事飛蝗蔽天上¶
曰使百官方賀而蝗若此豈不為天下笑耶(通/鑑)趙抃守¶
青州時山東旱有蝗自青齊来及境遇風退飛墮水而¶
盡(言行/錄)蠅頭出土不急捕羽翼已就功難施只驚羣飛¶
自天下不究生子由山陂官書立法空太峻吏愚畏罰¶
反自欺蓋藏十不敢申一上心雖惻何由知不如寛法¶
擇良令告蝗不隠捕以時今苗因捕雖踐死明嵗猶免¶
為蝝災(歐陽/公)去年夏旱秋不雨海畔居民餘鹹苦今年¶
<pb:KR3k0025_WYG_005-33b>¶
春煖欲生蝝地上戢戢多于土預憂一旦開兩翅口吻¶
如蜂那肯吐前時渡江過呉越布陣横空如項羽農夫¶
拱手但垂泣人力區區固難禦撲縁騣尾困牛馬啗嚙¶
衣服穿房户坐觀不救亦何心秉畀炎火傳自古荷鋤¶
散掘誰敢後得米濟飢還少補(同/上)¶
　　　饑荒¶
經帝曰棄黎民阻饑汝后稷播時百穀(書/)暨稷播奏庶¶
艱食鮮食(益/稷)古者國有凶則殺禮而多昏㑹男女之無¶
<pb:KR3k0025_WYG_005-34a>¶
夫家者所以育人民也(詩/序)王曰於乎何辜今之人天降¶
喪亂饑饉薦臻(詩/)大司徒以荒政十有二聚萬民一曰¶
散利二曰薄征三曰緩刑四曰弛力五曰舍禁六曰去¶
㡬七曰省禮八曰殺哀九曰蕃樂十曰多昏十一曰索¶
鬼神十二曰除盜賊(周/禮)嵗凶年穀不登君膳不祭肺馬¶
不食穀馳道不除祭事不縣大夫不食粱士飲酒不樂¶
(記曲/禮)荘二十八年大無麥禾臧孫辰告糴于齊公羊傳¶
曰君子之為國也必有三年之委一年不熟告糴饑也¶
<pb:KR3k0025_WYG_005-34b>¶
(春/秋)饑　大饑　一穀不升謂之歉二穀不升謂之饑三¶
穀不升謂之饉四穀不升謂之荒五穀不升謂之大祲¶
(穀/梁)¶
子梁恵王曰河内凶則移其民于河東移其粟于河内¶
河東凶亦然(孟/子)凶年免於死亡　凶年饑嵗君之民老¶
弱轉乎溝壑壮者散而之四方者㡬千人矣　凶嵗子¶
弟多暴(孟/子)¶
史河内貧人傷水患萬餘家父子相食臣謹以便宜持¶
<pb:KR3k0025_WYG_005-35a>¶
節發河内倉廪以賑貧民(汲/黯)武帝元鼎二年闗東餓死¶
者千數詔下巴蜀之粟致之江陵有賑捄饑民免其戹¶
者具舉以聞　宣帝本始四年詔今嵗不登遣使者賑¶
貸困乏　元帝詔嵗比灾害民有菜色下詔吏虛倉廩¶
開府庫賑救　唐𤣥宗秋雨害稼京師饑裴耀卿曰陛¶
下可遣重臣分道賑饑(俱本/紀)¶
傳記穀不熟為饑蔬不熟為饉果不熟為荒仍饑為荐¶
(爾/雅)¶
<pb:KR3k0025_WYG_005-35b>¶
集傳聞閭里問赤子弃渠溝持男易斗粟掉臂莫肯酬¶
我時出衢路餓莩何其稠親逢道死者佇立久咿嚘歸¶
舎不能食有如魚挂鈎(韓/集)¶
本朝景祐二年呉中大饑范文正公鎮浙西發粟募民¶
以餉監司劾公不恤荒公乃自序所以晏㳺興造皆欲¶
以有餘之財以恵貧者工技服力之人仰食于公私者¶
日無慮萬數荒政之施莫此為大(筆/談)趙清獻知越州兩¶
浙旱蝗米價踴貴諸州皆禁増米價公獨榜衢路令有¶
<pb:KR3k0025_WYG_005-36a>¶
米者増價糴之於是米商輻凑米價更賤民無饑死者¶
(記/聞)富鄭公知鄆州自鄆移青㑹河朔大水民流京東擇¶
所部豐稔三州勸民出粟得十五萬斛益以官廪隨所¶
在貯之得公私廬舍十餘萬間散處其人凡活五十萬¶
人募而為兵又萬餘人(神道/碑)杭州大旱蘇公軾請于朝¶
免本路上供米三之一故米不翔貴復得賜度牒百易¶
米以救饑者活者甚衆(言行/錄)老農釋耒歎淚入飢腸痛¶
　飢火燒腸作牛吼不知待得秋成否　願君五袴手¶
<pb:KR3k0025_WYG_005-36b>¶
拈此半菽魂　曽活萬人寜望報祗求五畝却歸耕(東/坡)¶
兼并閉囷廪一粒不肯分伺待官粟空騰價邀吾民坐¶
視既不可禁之亦紛紜(張文/潛)¶
　　　疫癘¶
經天方薦瘥喪亂𢎞多(詩/)四時皆有癘疾春時有痟首¶
疾夏時有痒疥疾秋時有瘧寒疾冬時有嗽上氣疾(周/禮)¶
以禬民之喪禮　大禮則不舉(周/禮)癘疾不降民不夭札¶
(左/傳)¶
<pb:KR3k0025_WYG_005-37a>¶
子使物不疵癘¶
史秦始皇三年蟲起東方蔽天而下年為大疫(史/記)哀帝¶
永初六年大疫疫者邪亂之氣所生延光四年京師大¶
疫有絶門者　桓帝元康元年正月京都大疫二月九¶
月廬江乂疫　獻帝建安二十二年大疫(漢/書)魏文帝黄¶
初四年宛許大疫死者萬數　明帝青龍二年四月大¶
疫三年京師大疫(晉/書)¶
傳記人主好聚斂則人多疫死(六/韜)顓頊氏有三子亡而¶
<pb:KR3k0025_WYG_005-37b>¶
為疫鬼(山海/經)¶
集屑屑水帝魂謝謝無餘輝如何不肖子尚奮瘧鬼威¶
詛師毒口牙舌作霹靂飛符師㺯刀筆丹墨交横揮(韓/遣)¶
(瘧/鬼)¶
本朝遂令邪風伺間隙潜中瘟疫於民氓(歐陽/公)¶
　¶
　¶
　記纂淵海卷五¶
