# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:34.299721
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷五十一
<pb:KR3k0025_WYG_051-1a>¶
欽定四庫全書¶
　記纂淵海卷五十一　　　宋　潘自牧　撰¶
　　識見部¶
　　　委順¶
經樂天知命故不憂　遯世無悶不見是而無悶樂則¶
行之憂則違之(並/易)得之自是不得自是以聽天命　君¶
子居易以俟命　上不怨天下不尤人(並/記)用之則行舍¶
之則藏　道之將行也與命也道之將廢也與命也(並/語)¶
<pb:KR3k0025_WYG_051-1b>¶
子遺佚而不怨阨窮而不憫　君子不怨天不尤人¶
行止非人所能也吾之不遇魯侯天也(並/孟)當死不懼在¶
窮而戚知命也(列子/知命)知其不可奈何而安之若命唯有¶
徳者能之　子貢曰古之得道者窮亦樂通亦樂所樂¶
非窮通也　適來夫子時也適去夫子順也安時而處¶
順哀樂不能入也　孔子曰我諱窮久矣而不免命也¶
求通久矣而不得時也(並莊/子)樂天知命吾何憂窮理盡¶
性吾何疑(文中/子)¶
<pb:KR3k0025_WYG_051-2a>¶
史知命不憂　乗流則逝得坎則止(並漢賈/誼傳)君子得時¶
則大行不得時則龍蛇遇不遇命也(揚雄/傳)黄憲隤然其¶
處順(東漢/本傳)郭璞遇顏含欲為之筮含曰自有性命無勞¶
蓍龜人禀命有定分非智力所移唯應恭已守道而闇¶
者不逹妄意僥倖徒虧雅道無關得喪乃以其意命弟¶
子愿著定命論以釋之(宋世/祖)李嗣源曰吾心不負天地¶
禍福之來無所可避皆委之於命耳(唐明/宗)¶
傳記知命之士見利不動臨死不怨(劉向/新序)¶
<pb:KR3k0025_WYG_051-2b>¶
集委命順理與物無患(張華/鷯賦)鷦齊萬物兮超自得委性¶
命兮任去留(嵇康/琴賦)歸老任乾坤(杜/詩)進取果由命不由趨¶
險難(元稹/集)貧賤非不惡道在何足避富貴非不愛時來¶
當自致　寘懐齊寵辱委順隨行止　時邪命邪吾其¶
無奈彼何委邪順邪彼亦無奈吾何夫兩無可奈何然¶
後能㝠至順而合大和　客問樂天憂病否樂天知命¶
更無憂(並白侍/郎集)悠悠天地間委順無不樂(張九/齡集)日有糲¶
食歲有粗衣饑寒獲同骨肉相保此亦熙熙委順之外¶
<pb:KR3k0025_WYG_051-3a>¶
益自安也(白傅/集)何去何從罷龜䇿之臧否自開自落任¶
天地之榮枯(唐文/粹)¶
本朝齒髪付天公缺壊不可修(坡/詩)¶
　　　待時¶
經君子藏器於身待時而動　尺蠖之屈以求信也龍¶
蛇之蟄以存身也(並/易)有美玉於斯韞櫝而藏諸求善價¶
而沽諸子曰沽之哉沽之哉我待價者也(語/)¶
子雖有鎡基不如待時(孟/)¶
<pb:KR3k0025_WYG_051-3b>¶
史姑務修徳以待時乎　譬如農夫是穮是蓘雖有饑¶
饉必有豐年(並/左)戢鱗潛翼思屬風雲(晉宣/帝紀)王猛斂翼待¶
時候風雲而後動(王猛/傳)陸法和曰凡人取果宜待熟時¶
不撩自落(梁世/祖)元魏于謹曰州郡之職昔人所鄙台鼎¶
之位須待時來(北史/本傳)¶
集貴賤貧富不可求兮正身履道以俟時(曹大家/東征賦)雖無¶
𤣥豹姿且隱南山霧(謝朓/詩)仲尼旅人文王明夷茍非其¶
時聖賢低眉(李太/白)天馬長鳴待駕馭(杜/詩)未展從東駿空¶
<pb:KR3k0025_WYG_051-4a>¶
戢圖南翼(駱賓/王)勉哉耘其業以待歲晩收　填窓塞户¶
慎勿出暄風暖景明年日(並韓/詩)低囘且向籠間宿奮迅¶
終須天外飛(白樂/天)潛龍須待一聲雷(杜牧/之)六翮未因風¶
(武伯/蒼)龍蟠泥中未有雲不能生彼昇天翼(張文/昌)夭矯太¶
空鱗曾為小泉蟄(孟東/野)夫豫章珠璣鏌鎁毛嬙終不慮¶
隱櫃撓(櫃一作樻/撓一作燒)帷之為患而臃腫礫石鉛鈍宿瘤之¶
排蔽但發有疾徐耳(權徳/輿)蟄龍三冬卧老鶴萬里心(唐/文)¶
(粹/)冬去氷須泮春來草自生(馮/道)¶
<pb:KR3k0025_WYG_051-4b>¶
本朝徘徊且垂翼㑹有秋風時(歐公/集)龍不冬躍螢能夜¶
飛君子小人各有其時(邵堯/夫)¶
　　　不知命¶
經不知命無以為君子也(語/)¶
子怨夭折者不知命者也　怨貧窮者不知時者也(並/列)¶
(子/)¶
史屈原至江濱懐石自投汨羅以死(史記/本傳)¶
　　　知足¶
<pb:KR3k0025_WYG_051-5a>¶
經孟獻子曰畜馬乘不察於雞豚伐氷之家不畜牛羊¶
百乘之家不畜聚斂之臣　君子仕則不稼田則不漁¶
　分無求多(並/記)¶
子知足常足知足不辱(老/子)知者不為不足(莊/子)福莫長於¶
無禍(荀子/勸學)士不通財貨國君不息牛羊錯質之臣不息¶
雞豚大夫不為長圃(荀/)名進身退天之道也(管/子)天下有¶
至富而非金玉也適情知足則富矣(淮南/子)錦繢紛華所¶
服不過温體三牲太牢所食不過充腹知以身取節者¶
<pb:KR3k0025_WYG_051-5b>¶
則知足矣茍知足則不累其志矣(孔叢/子)知足者則能肥¶
遁勿用頤光山林紆鸞龍之翼養浩然之氣繿縷帶索¶
不以負龍章之暐曄也負步杖策不以易結駟之絡繹¶
也(抱朴子/暢𤣥篇)¶
史齊與晏子邶殿弗受曰慶氏之邑足欲故亡吾邑不¶
足欲也不受邶殿非惡富也恐失富也(左/)范蠡曰居家¶
則致千金居官則致卿相此布衣之極也久受尊名不¶
祥乃歸相印盡散其財以分與知友鄉黨而懐其重寳¶
<pb:KR3k0025_WYG_051-6a>¶
間行以去止于陶(史越/世家)褚先生曰蘇秦張儀一當萬乘¶
之主而都卿相之位今子積數十年官不過侍郎位不¶
過執㦸意者有遺行耶東方生曰彼一時也此一時也¶
使蘇秦張儀與僕並生於今之世曾不能得掌故安敢¶
望常侍郎乎(前漢東/方朔傳)以齊三萬户封張良良曰臣願封¶
留足矣不敢當三萬户(西漢/本傳)公儀子相魯之其家見織¶
帛怒而出其妻食於舍而茹葵愠而㧞其葵曰吾已食¶
禄又奪園夫紅女利乎(前漢董/仲舒傳)辟彊侯子徳常持老子¶
<pb:KR3k0025_WYG_051-6b>¶
知足之計(西漢楚/元王傳)疏廣謂受曰吾聞知足不辱知止不¶
殆功遂身退天之道也今仕宦至二千石不知退懼有¶
後悔豈如父子相隨出關歸老故鄉以壽命終不亦善¶
乎即日父子俱移病上疏乞骸骨(西漢/本傳)殷興曰外戚家¶
若不知謙退嫁女欲配侯王娶婦盼睨公主愚心實不¶
安富貴有極人當知足(漢光/武)田豫為衛尉乞遜位司馬¶
宣王不聽豫曰年過七十而居位譬猶鐘鳴漏盡而夜¶
行不休是罪人也遂稱疾(魏/志)虞玩之年老請退表曰四¶
<pb:KR3k0025_WYG_051-7a>¶
十仕進七十懸車壯即驅馳老即休息知足不辱臣知¶
足矣(齊/書)光禄大夫開府儀同三司王僧䖍固辭台府謂¶
兄子儉曰汝任重於朝行登三事我若復有此授乃是¶
一門有二台司吾實懼焉(同/上)韋世康拜吏部尚書前後¶
十餘年間多所進㧞謂子弟曰吾聞功遂身退古人常¶
道今將懸車汝輩謂何子福嗣曰大人澡身浴徳名立¶
官成追蹤二疏伏奉尊命(隋/書)韋世康在吏部十餘年時¶
稱廉平常有止足之志謂子弟曰禄豈須多防滿則退¶
<pb:KR3k0025_WYG_051-7b>¶
年不待暮有疾便辭(隋高/祖)李義琰宅無正寢弟為市材¶
送之義琰曰既處貴仕又廣居宇非有令徳必受其殃¶
不許(舊唐書/本傳)張嘉貞不營家産有勸其市田宅者嘉貞¶
曰吾貴為將相何憂寒餒若其獲罪雖有田宅亦無所¶
用比見朝士廣占良田身没之日適足為無賴子弟酒¶
色之資吾不取也聞者是之(唐𤣥/宗)李日知拜侍中先天¶
中乞骸骨日知將有請不謀于家歸乃治行妻驚曰産¶
利空空何辭之遽日知曰仕至此已過吾分人亦何厭¶
<pb:KR3k0025_WYG_051-8a>¶
之有若厭於心無日而足也(唐書/本傳)元延祖調舂陵丞輒¶
棄官去曰人生衣食可適饑飽不宜復有所須每灌園¶
掇薪以為有生之役過此吾不思也(唐書元/結傳)有勸岑文¶
本營産業文本曰南方一布衣徒步入關望不過秘郎¶
縣令耳無汗馬之勞以文墨致位中書令亦極矣何得¶
更言産業乎(唐書/本傳)¶
傳記委贄之臣不探市井之利(韓詩/外傳)¶
集畏極位之盛滿(潘安仁/西征賦)上方不足而下比有餘(張華/鷦鷯)¶
<pb:KR3k0025_WYG_051-8b>¶
(賦/)逹人知止足遺榮忽如無抽簪解朝衣散髪歸海隅¶
(張景陽/詠史詩)伯兄徳行高曉方藥食必視本草年止四十二¶
某疏愚食不擇禁忌位為侍郎年出伯兄十五歲矣如¶
又不足於何而足且獲終於牖下幸不至失大節以下¶
見先人可謂榮矣(韓愈/行狀)幸生天下無事時承先人之遺¶
業不識干戈耒耜攻守耕穫之勤(韓文感/二鳥賦)月費俸錢歳¶
縻廩粟子不知耕婦不知織乘馬從徒安坐而食　始¶
我來京師止擕一束書辛勤三十年以有此屋廬此屋¶
<pb:KR3k0025_WYG_051-9a>¶
豈無華於我自有餘中堂高且新四時登牢蔬(並韓/集)栁¶
氏號為大族五六代以來無為朝士者豈容(豈容一作/豈愚䝉)¶
獨出數百人右哉以是自忖官已過矣寵已厚矣夫知¶
足與知止異宗元知足矣若便止不受禄位亦所未能¶
(栁與楊京/兆馮書)手不能執殳肩不能荷鋤幸因筆硯工得升¶
仕進途(白樂/天)鬢雪人間壽腰金世上榮子孫無可念產¶
業不能營　一日安閒直萬金　優游福禄更難銷¶
得年非痩薄長福是單貧　設自為化工優饒之如是¶
<pb:KR3k0025_WYG_051-9b>¶
　若比簞瓢人吾今大富貴　莫嫌貧活計更富即勞¶
心　有帛禦冬寒有榖防歳饑飽於東方朔樂於榮啟¶
期　身閒自為貴何必居榮秩心足即非貧豈惟珠滿¶
室(並同/上)團圓便是家肥事何必盈倉與滿箱(杜荀/鶴)一身¶
既飽暖一家無怨咨家雖有畎畆手不秉鎡基(皮日/休集)季¶
子今二頃揚雄才一㕓伊予有南畆數已踰先賢(李義/山集)¶
福不可以屢僥倖得不可以常覬覦　先生貧而不言¶
利問之對曰利者商也今既士矣奈何亂四民之業乎¶
<pb:KR3k0025_WYG_051-10a>¶
(並陸魯/望文)於臣一生已為萬足(王維/集)¶
本朝薄酒可與忘憂醜婦可與白頭徐行不必駟馬稱¶
身不必狐裘無辱不必受福甘餐不必食肉(山/谷)¶
　　　易足¶
子榮啟期行乎郕之野鹿裘帶索鼔琴而歌孔子問曰¶
先生所以為樂者何也期對曰吾樂甚多而至者三天¶
生萬物唯人為貴吾既得為人是一樂也男女之别男¶
尊女卑吾既得為男是二樂也人生有不見日月不免¶
<pb:KR3k0025_WYG_051-10b>¶
襁褓吾既得已行年九十五矣是三樂也貧者士之常¶
死者人之終處常得終吾何憂哉(家語六/本篇)饑者易為食¶
渴者易為飲(孟/)鷦鷯巢於深林不過一枝偃鼠飲河不¶
過滿腹(莊/)孔子謂顏淵曰家貧居卑胡不仕乎對曰不¶
願仕囘有郭外之田五十畆足以給饘粥郭内之田十¶
畆足以為絲麻鼔琴足以自娛所學於夫子者足以自¶
樂也囘不願仕(莊/子)蟪蛄不羨大椿而欣然自得斥鷃不¶
貴天地而榮願以足(莊齊/物論)北宫子文其裋褐有狐貉之¶
<pb:KR3k0025_WYG_051-11a>¶
温進其茂菽有稻粱之味庇其蓬室若廣厦之䕃乘其¶
篳輅若文軒之飾終身逌然　庖饌班錯所享不過一¶
味華葢結駟列道警蹕其容不過容膝(並列/子)渇飲河水¶
入腹不過壺漿(淮南/子)¶
史鄭𤣥曰家今差多於昔(東漢/本傳)寒之於衣不待輕暖饑¶
之於食不待甘㫖(西漢/食貨)糲粱之食藜藿之羮夏日葛衣¶
冬日鹿裘(西漢司/馬遷傳)馬援謂兄子少游曰士生一世但取¶
衣食裁足乘下澤車御欵段馬為郡掾吏守墳墓鄉里¶
<pb:KR3k0025_WYG_051-11b>¶
稱善人斯可矣致求盈餘但自苦耳(東漢/本傳)阮孚曰持一¶
皂囊遊㑹稽客問囊中何物但一錢㸔囊庶免羞澁(晉/書)¶
(本/傳)潘師正曰茂林清泉臣所須也既不乏矣(本/傳)¶
傳記國子高子曰臣賴君之賜蔬食惡衣可得而食也¶
駑馬柴車可得而乘也(韓詩/外傳)方丈之食不過一飽綈袍¶
之綉不過一暖(袁淮/正書)¶
集其居易容其求易給巢林不過一枝每食不過數粒¶
(文/選)飲河期滿腹貴足不願餘巢林棲一枝可為逹士模¶
<pb:KR3k0025_WYG_051-12a>¶
(左太沖/詠史詩)王鮪登俎不假吞波之魚蘭膏停室不思銜燭¶
之龍(陸士/衡)池沼足以漁釣舂稅足以代耕灌園鬻蔬供¶
朝夕之膳牧羊酤酪俟伏臘之費(潘岳閒/居賦序)一枝之上巢¶
父得安巢之所一壺之中壺公有容身之地(庾信小/園賦)但¶
願守陋巷教子孫時時與親舊叙契闊陳説平生濁酒¶
一盃彈琴一曲志願畢矣(晉嵇康與/濤絶交書)禽鹿志豐草(嵇康/絶交)¶
(書/)蔬食足充饑何必膏粱珍繒絮足禦寒何必錦綉文¶
(文選互/見實惠)篋中有餘衣盎中有餘糧閉門讀書史清風窓¶
<pb:KR3k0025_WYG_051-12b>¶
户凉(韓集此日/足可惜詩)高嗜緑蔬羮意輕肥膩羊(孟東/野)飲啄既¶
已盈安能勞羽翼(劉賓/客)茍無公私債飲水不為貧(元稹/集)¶
兹焉即可愛何必是吾廬(韋應/物)枯鱗易為水貧士易為¶
施(孟東/野)如鳥擇木姑務安巢(白樂/天)才小分易足心寛體¶
長舒　浮榮及虛位皆是身之賓惟有衣與食此事粗¶
關身茍免饑寒外餘物盡浮雲　稍無骨肉累粗有漁¶
樵資　家田輸歳盡拾此充饑膓(並白/侍郎)日有糲食歳有¶
麄衣饑寒獲同骨肉相保此亦熙熙委順之外益自安¶
<pb:KR3k0025_WYG_051-13a>¶
也(白傅/集)寛於蝸舍足於容身富於黔婁壽於顏囘飽於¶
伯夷樂於榮啟期健於衛叔寳今何求哉　身閒自為¶
貴何必居榮秩心足即非貧豈惟金滿室(並同/上)畦蔬繞¶
茅屋自足媚盤飱(老杜/集)一枝聊暫安(駱賓/王)蓬蒿三畆居¶
寛於一天下(杜牧/之)田家衣食無厚薄不見縣門身即樂¶
(王建/詩)以此心目暢敵彼名利途輕微何為者藜藿自有¶
餘(李義/山詩)每含咀義味獨坐日昃案上有一盃藜羮如五¶
鼎七牢饋於左右加之以撞金石萬羽籥也(陸魯/望文)坐白¶
<pb:KR3k0025_WYG_051-13b>¶
屋有公侯之資食藜羮有卿相之色(皮日/休集)尚儉經營少¶
居閒意思長(張文/昌)田翁真快活婚嫁不離村州縣供輸¶
罷追隨鼓笛喧盤餐同老小家計共田園　畫㦸門前¶
難作客釣漁船上易安身(杜荀/鶴集)¶
本朝生計易足纔蔬畦　人生自足乃為娛(並歐/詩)三徑¶
粗成資一枝有餘暖　身安一牀足(坡/詩)陋巷開門負朝¶
日小園除雪得春蔬　無錢種菜為家事　老作諸侯¶
客貧為一飽謀　生當得意樂鷗邊何用封侯墮鳶外¶
<pb:KR3k0025_WYG_051-14a>¶
(並後/山集)茅簷適性輕華屋黍酒忘情敵上尊　茹蔬飯糗¶
不願餘(並欒/城集)吾身眠食耳一飽萬想滅(坡/詩)一室可盤蝸¶
(山/谷)¶
　　　無厭¶
經辛未取郜歸於我辛巳取防歸於我(春/秋)¶
子不奪不饜　富貴之中有私龍斷焉(並/孟)禍莫大於不¶
知足(老/子)江河不能實漏巵(淮南/子)貪者難為惠(譙子/法訓)¶
史申侯有寵於楚文王文王將死使行曰唯我知汝汝¶
<pb:KR3k0025_WYG_051-14b>¶
專利而不厭予取予求不汝疵瑕也　初虞叔有玉虞¶
公求旃(之/也)既而獻之又求其寳劒曰是無厭也無厭將¶
及我　侵欲崇侈不可盈厭聚斂積實不知紀極　管¶
仲曰戎狄豺狼不可厭也　實有豕心貪惏無厭忿纇¶
無期謂之封豕(並左/傳)谿壑可盈是不可厭也(國/語)田蚡嘗¶
討考工地益宅上怒曰君何不遂取武庫(田蚡/傳)猶未足¶
澹(澹音/贍)其欲(西漢食/貨志)夫已受大又取小天不能足而况¶
人乎此民之所囂囂苦(苦一/作若)不足也(漢/武)安世尊為公侯¶
<pb:KR3k0025_WYG_051-15a>¶
食邑萬户然身衣弋綈夫人自紡績家童七百人皆有¶
手技作事内治產業累積纖微是以能殖其貨(西漢張/安世傳)¶
夫晉何厭之有既東封鄭又欲肆其西封(左/)嬰兒常病¶
傷於飽也(東漢王/符傳)光武賜岑彭書曰人苦不知足既平¶
隴復望蜀(光武/紀)殷興曰外戚家苦不知謙退嫁女欲配¶
侯王娶婦盼睨王室(光武/建武)宣王破張魯請魏武便討劉¶
備魏武曰人苦無足既得隴復欲得蜀耶(王隱/晉書)車騎將¶
軍張敬兒好信夢初為南陽太守其妻向氏夢一手熱¶
<pb:KR3k0025_WYG_051-15b>¶
如火及為雍州夢一股熱為開府夢半身熱敬兒意欲¶
無限嘗謂所親曰吾妻復夢舉體熱矣又自言夢舊村¶
杜樹高至天上聞而惡之(齊太/祖)溪壑可盈志欲難滿(齊/書)¶
溪壑之欲發乎無厭(唐書元/載等贊)楊國忠于暄舉明經舉業¶
荒陋不及格禮部侍郎逹奚珣置暄上第及暄為户部¶
侍郎珣始自禮部遷吏部暄與所親言猶歎已之淹囘¶
珣之迅疾(唐𤣥/宗)¶
傳記薛元超曰吾富貴過分然平生有三恨不以進士¶
<pb:KR3k0025_WYG_051-16a>¶
擢第不得娶五姓女不得修國史(劉餗撰隋/唐嘉話)¶
集華貂深不足之嘆(選/表)江海誠難滿(元微/之集)早夭羨中年¶
中年羨暮齒暮齒又貪生服食求不已(白侍/郎)¶
　　　求多¶
子一人之身而百工之所為備如必自為而後用之是¶
率天下而路也(孟/)¶
史無大功以求大禄(國/語)淳于髠曰臣見道傍有禳田者¶
操一豚蹄酒一盃祝曰甌窶滿篝汙邪滿車五穀蕃熟¶
<pb:KR3k0025_WYG_051-16b>¶
穰穰滿家臣見其所持者狹而(一本無/而字)所欲者奢(史記/滑稽)¶
(傳/)寗成曰仕不至二千石賈不至千萬安可比於人乎¶
(西漢/本傳)安世尊為公侯食邑萬户然身衣弋綈夫人自紡¶
績家童七百人皆有手技作事内治產業累積纖微是¶
以能殖其貨(西漢張/安世傳)身寵而戴高位家温而食厚禄因¶
乘富貴之資力以與民爭利於下(漢/武)昔秦始皇毀壊諡¶
法以一二數欲至萬世而莽下三萬六千歳之厯言身¶
當盡此度(東漢隗/囂傳)無毛髪之勞而欲求丘山之用(漢張/奐傳)¶
<pb:KR3k0025_WYG_051-17a>¶
本朝宿鳥一枝足爭林終夜鳴(陳後/山)¶
　　　安分¶
經君子不以小言受大禄(記/)君子素其位而行不願乎¶
其外在下位不援上(庸/)君子下不僭上上不偪下(記/)¶
子監門御旅抱關擊柝而不自以為寡(荀/)古之為道者¶
量腹而食容身而居(文中/子)¶
史公孫免餘曰唯卿備百邑臣六十矣下有上禄亂也¶
受其半　齊景公欲更晏子之宅辭曰君之先臣容焉¶
<pb:KR3k0025_WYG_051-17b>¶
臣不足以嗣之於臣侈矣(並/左)李克曰卑不謀尊疏不謀¶
戚(史魏/世家)龍門王通教授於河汾之間弟子自逺至者甚¶
衆累徵不起楊素甚重之勸之仕通曰有先人之敝廬¶
足以庇風雨薄田足以具&KR0673;粥讀書談道足以自樂願¶
明公正身以治天下使時和年豐通也受賜多矣不願¶
仕也(隋髙/祖)蔬食以當肉安步以當車無罪以當貴清靜¶
以自虞(戰國/策)¶
集客徒欲朱丹吾轂不知一跌將赤吾之族也(文選/解嘲)布¶
<pb:KR3k0025_WYG_051-18a>¶
衣可終身寵禄豈足賴(阮嗣宗/詠懐)寧與燕雀翔不隨鴻鵠¶
飛(同/上)茍無凌風翮徘徊守故林(陸士/衡詩)老龜豈羨犧牲飽¶
蟠木寧爭桃李春　我本蓬蓽人鄙賤遽泥沙(並白/侍郎)囘¶
瞻順流輩誰敢望同昇(元稹/集)寧為宇宙閒吟客怕作乾¶
坤竊禄人(杜荀/鶴)鳳凰不憎山栖蛟龍不羞泥蟠(王無/功)逍¶
遥飲啄安涯分何假扶摇九萬為(王維/集)身世比行舟無¶
風亦暫休敢言終破浪唯願穢乘流(錢起/詩)却厭長裾曳¶
寧辭短褐穿(張丞/吉詩)驥路未伸雀羅無愠(司空表/聖文)¶
<pb:KR3k0025_WYG_051-18b>¶
本朝或告狄青當推狄梁公為逺祖青謝曰青出田家¶
少為兵安敢祖梁公哉(聞見/録)茹蔬飯糗不願餘(樂城/集)石¶
守道為舉子時王瀆侍郎以盤餐遺之石謝曰甘脆者¶
亦介之願也但日享之則可若止得一餐則明日將何¶
繼乎朝享膏粱暮厭粗糲人之常情也介所以不敢當¶
(倦遊/録)¶
　　　安貧¶
經君子固窮(語/)衡門之下可以棲遲(詩/)貧而無諂　貧¶
<pb:KR3k0025_WYG_051-19a>¶
而無怨難(並/語)¶
子貧者士之常處常何憂哉(列/)列子窮有饑色有客言¶
於鄭子陽子陽令官遺之粟列子辭(莊/)¶
史揚雄家產不過十金無儋石之儲晏如也(西漢/本傳)藜藿¶
有八珍之甘蓬蓽有藻梲之樂(晉書葛/洪傳)陶潛環堵蕭然¶
不蔽風日短褐穿結簞瓢屢空晏如也(晉本/傳)¶
傳記顏蠋曰安步以當車蔬食以當肉(戰國/策)大雪丈餘¶
洛陽令出行見人家皆除路而袁安門無行路謂安死¶
<pb:KR3k0025_WYG_051-19b>¶
矣令㸔之見安偃臥問之答曰大雪人人皆餓不宜干¶
人(後漢注見汝/南先賢傳)¶
集含歡谷汲行歌負薪(陶潛自/祭文)灌園鬻蔬以供朝夕之¶
膳(潘安仁/閒居賦)食先人之徳無厚生之財(陳子/昂)故園生事微¶
(韋應/物)長安布衣誰比數反掃衡門守環堵　長貧任婦¶
愁　手自移蒲栁家纔足稻粱(並杜/詩)活計縱貧長淨潔¶
(白傅/集)筆耕為養傭書成學(任彥/昇表)素尚寧知貴清談不厭¶
貧(温飛/卿)¶
<pb:KR3k0025_WYG_051-20a>¶
本朝貧家何以娛樂但知抺風批雨(一本作抺月/批風東坡集)家徒¶
四壁書侵坐(山/谷)陋巷一生顏氏樂清風千古伯夷貧(程/顥)¶
(和邵康節/安樂窩)¶
　　　不安分¶
經志大心勞所以求者非其道也(詩/)士志於道而恥惡¶
衣惡食者未足與議也(語/)¶
子弓人而恥為弓矢人而恥為矢(孟/)¶
　　　量力¶
<pb:KR3k0025_WYG_051-20b>¶
經貧者不以貨財為禮老者不以筋力為禮(禮/)陳力就¶
列不能者止(語/)¶
子短綆不可以汲深(荀/子)¶
史量力而動其過鮮矣　冉求曰小人慮材而言量力¶
而共者也(並/左)皇甫規對曰徳不稱禄猶鑿墉之趾以益¶
其高豈量力審功安固之道哉(漢/紀)¶
集量力守故轍(陶淵/明)大厦既焚不可洒之以淚長河一¶
决不可障之以手(庾信/連珠)¶
<pb:KR3k0025_WYG_051-21a>¶
本朝載物者常使馬輕其車車輕其物馬有餘力車有¶
餘量然後可以涉塗泥而車不僨登阪險而馬不躓(欒/城)¶
(集/)¶
　　　不量力¶
經徳薄而位尊知小而謀大力少而任重(易/)多見其不¶
知量也(語/)¶
子猶以一杯水救一車薪之火　挾泰山以超北海(並/孟)¶
　代大匠斵希有不傷手矣(老/)猶涉海鑿河而使䖟負¶
<pb:KR3k0025_WYG_051-21b>¶
山也(莊/)夸父不量力欲逐日於嵎谷之際道渴而死¶
北山愚公年九十面山而居懲山北之寒出入之迂聚¶
室而謀曰畢力平之可乎　髪引千鈞(並列/子)螳蜋怒臂¶
以當車轍(莊/)譬以盲辨色以聾辨聲(荀/)以博塗而塞江¶
海以僬僥而戴泰山(短人也/荀子)猶以錐力墮泰山也(荀/)小¶
敵之堅大敵之擒(孫子注言小國不量力與大邦為/讐權時堅城固守然終必見擒獲)乳¶
狗之噬虎伏雞之搏狸(淮南/子)以一縷之任係千金之重¶
(孔叢/子)策蹇驢而追迅風棹藍舟而濟大川(抱朴/子)以燕雀¶
<pb:KR3k0025_WYG_051-22a>¶
之羽而慕沖天之迅犬羊之蹄而覬追日之步(劉/子)¶
史君子是以知息之將亡也不度徳不量力(左/)驅羣羊¶
而攻猛虎虎之與羊不格明矣(史張/儀傳)張儀說趙王曰斷¶
右臂而與人鬬欲無危得乎(通/鑑)以桀詐堯若卵投石夫¶
何幸之有(前漢刑/法志)以羔犢之弱而扞虎狼之敵也(西鄒/陽傳)¶
錯之𤨏才智小謀大(晁錯/傳)以一簣障江河(西漢何/武等贊)譬猶¶
鼱鼩之襲狗孤豚之咋虎(東方/朔傳)釋斤斧之用而欲嬰以¶
芒刃臣以為不缺則折(賈誼/傳)張儉以區區一掌而欲獨¶
<pb:KR3k0025_WYG_051-22b>¶
堙江河終嬰疾甚之亂多見其不知量也(東漢/本傳)投盈寸¶
之膠而欲使江海易色燒一羽之毛而欲令大爐增勢¶
(夏侯/湛傳)譬由虻蚋之捕羣牛腐肉之齒利劒也(漢/書)步隲表¶
言北相多作布囊盛沙塞江水向荆州吕範諸葛恪云¶
此江與開闢俱生寧有可以沙塞埋也(三國吳志/步隲傳注)欲以¶
片心除衆弊獨手遏羣邪君子不亮其誠羣小共攻其¶
短(舊唐書/贄傳論)持腐株支大厦之顛(唐李/順贊)夫以蝸蚓之餌雜¶
垂滄海而望吞舟之魚不亦難乎(唐/書)¶
<pb:KR3k0025_WYG_051-23a>¶
傳記炎帝之女名曰女娃遊于東海溺而不反是為精¶
衛常取西山之木石以填東海(山海/經)¶
集機蓬矢以射革　駟跛鱉而上山兮吾固知其不能¶
陞　任重載盛兮陷滯而不濟(楚/辭)物勝權而衡殆形過¶
鏡則照窮(選演/連珠)以螳蜋之斧禦鋒車之隧(袁紹/檄)不揆蠛¶
蠓之力强舉千鈞之重(宋玉對/楚王問)何異無足而欲行無翼¶
而欲翔(魯褒錢/神論)微縷懸千金(陳子/昻集)謬持蠡測海(杜/詩)千鈞¶
巨石一髪懸(韋應/物詩)手中無尺鐵徒欲穿重圍(劉長/卿)捧爝¶
<pb:KR3k0025_WYG_051-23b>¶
火以干日御抱布鼔以詣雷門(李義/山)是猶垂蝸蚓之餌¶
以釣吞舟之魚設弓弋之&KR1508;以羅垂天之翼(李深/之)施衆¶
網而加一禽尚不能况張一目以羅萬品而望其飛走¶
大小盡出乎其間可乎(元微/之)蚍蜉撼大樹可笑不自量¶
(韓/文)童麋來觸犀徳力不相及　何異乎蜉蝣爭長於龜¶
鶴秋毫計大於崐閬者哉　逆風撲燎推岸塞河知其¶
難矣(並唐/文粹)難將一人手掩得天下目(曹鄴讀/李斯傳)¶
本朝有時爭勝不量力何異弱魯攻强齊　安得獨洒¶
<pb:KR3k0025_WYG_051-24a>¶
一掬淚欲助河水增滔滔(並歐/公集)司馬公曰燕丹不勝一¶
朝之忿以犯虎狼之秦輕慮淺謀挑怨速禍使召公之¶
廟不祀忽諸罪孰大焉(七國/紀)桓魋武叔不量力欲持一¶
草摇蟠桃(臨/川)譬如敝車羸馬而引丘山之載幸而無虞¶
猶恐不能勝不幸而有隂雨之變陵谷之險其患必有¶
不可知者(欒城/集)欲將駒過隙坐待石穿溜(東坡/集)¶
　　　隨宜¶
經深則厲淺則揭　豈其食魚必河之魴豈其取妻必¶
<pb:KR3k0025_WYG_051-24b>¶
齊之姜　就其深矣方之舟之就其淺矣泳之游之雖¶
無旨酒式飲庶幾雖無嘉肴式食庶幾雖無徳與女式¶
歌且舞(並/詩)禮從宜　子游問喪具夫子曰稱家之有亡¶
　君子之於禮也有直而行也有曲而殺也　啜菽飲¶
水盡其歡斯之謂孝歛手足形還葬而無槨稱其材斯¶
之謂禮(並/記)¶
子為高必因丘陵為下必因川澤　清斯濯纓濁斯濯¶
足(並/孟)夫待腰褭飛兔而駕之則世莫乘車待西施毛嬙¶
<pb:KR3k0025_WYG_051-25a>¶
而為配則終身不家矣(淮南子/齊俗訓)¶
史何必驊騮騄耳而后行逺乎(史記/樂書)浴不必江海要之¶
去垢馬不必騏驥要之善走(史外戚/世家)未能免俗聊復爾¶
爾(晉/書)¶
集雖無絲竹管絃之盛一觴一詠亦足以暢叙幽情(王/羲)¶
(之蘭/亭記)王鮪登俎不假吞波之魚蘭膏停室不思銜燭之¶
龍(選連/珠)聽極於音不慕鈞天之樂身足於䕃不假垂天¶
之雲(選/)稱家隨豐儉　盤飱市逺無兼味樽酒家貧只¶
<pb:KR3k0025_WYG_051-25b>¶
舊醅(杜/詩)稱家開户牖量力置園林(白樂/天)¶
本朝華佗不世出天下未嘗廢醫(東/坡)¶
　　　彊為¶
經志大心勞所以求者非其道也(詩/序)居山以魚鼈為禮¶
居澤以鹿豕為禮(記不順其鄉/之所有也)¶
史王吉王崇皆好車馬衣服自奉養極為鮮明而遷徙¶
去處所載不過囊衣人怪其奢服其儉故俗傳王陽能¶
作金(西漢王/吉傳)¶
<pb:KR3k0025_WYG_051-26a>¶
本朝事到强為須涉迹(邵堯/夫)¶
　　　曠逹¶
子身非吾有是天地之委形也生非汝有是天地之委¶
和也性命非汝有是天地之委順也孫子非汝有是天¶
地之委蛻也(莊/)生為附贅縣疣死為决&KR2741;(胡玩/切)潰癰忘¶
其肝膽遺其耳目芒然彷徨乎塵垢之外逍遥乎無為¶
之表　墮肢體黜聰明離形去智同於大通此謂坐忘¶
(並/莊)其生若浮其死若休　死生同狀(並/莊)吾所以有大患¶
<pb:KR3k0025_WYG_051-26b>¶
者為吾有身及吾無身吾有何患(老/)無町畦(莊人/間世)莊子¶
將死弟子厚葬之曰吾恐烏鳶之食夫子也莊子曰在¶
上烏鳶食在下螻蟻食奪彼予此何其偏也　莊子妻¶
死惠子弔之方箕倨鼓盆而歌　人生天地之間若白¶
駒之過隙忽然而已　以死生為寤寐以形骸為逆旅¶
(並莊/子)平仲曰既死豈在我哉焚之亦可沈之亦可瘞之¶
亦可衣薪而棄諸溝壑亦可衮衣繡裳而納諸石椁亦¶
可唯所遇焉　死後數百年餘名豈足潤枯骨(並/列)魏人¶
<pb:KR3k0025_WYG_051-27a>¶
有東門吳者年四十有一子喪之而不憂其相室曰公¶
之愛子也天下無有今子死不憂何也東門吳曰吾嘗¶
無子之時不憂今子死乃與向無子同又奚憂焉(列/子)子¶
高曰人生有四方之志豈鹿豕也哉而常羣聚乎(孔叢/子)¶
史其生若浮兮其死若休澹乎若深淵之靜氾乎若不¶
繫之舟不以生故自寳兮養空而遊徳人無累兮知命¶
不憂細故蔕芥兮何足以疑(史賈/生傳)達人大觀物亡不可¶
(賈誼/傳)飄飄有凌雲氣游天地之間意(司馬相/如傳)孟敏荷甑¶
<pb:KR3k0025_WYG_051-27b>¶
墮地不顧而去郭林宗見而問其意對曰甑已破矣視¶
之何益(東漢郭/泰傳)其於胷中曾不芥蔕(司馬相/如傳)飛鳥遺跡¶
蟬蛻亡殻(東漢王/符論)逍遥一世之上睥睨天地之間(仲長/統傳)¶
向長隱居不仕貧無資食好事者更饋焉受之取足而¶
反其餘讀易至損益卦歎曰吾已知富不如貧貴不如¶
賤但未知死何如生耳(後/漢)趙岐先自為壽藏圖季札子¶
產晏嬰叔向四像居賓位又自圖其像居主位皆為讚¶
頌敕其子曰我死之日墓中聚沙為牀布簟白衣散髮¶
<pb:KR3k0025_WYG_051-28a>¶
其上覆以單被即日便下下訖便掩坎(本/傳)劉伶放情肆¶
志常以細宇宙齊萬物為心常乘鹿車擕一壺酒使人¶
荷鍤隨之曰死便埋我(晉書/本傳)畢卓常謂人曰得酒百斛¶
船四時甘味置兩頭右手持酒盃左手持蟹螯拍浮酒¶
船中便足了一生矣(晉書/本傳)張翰縱任不拘因見秋風起¶
乃思吳中菰菜蓴羮鱸魚鱠曰人生貴得適意何能覊¶
官數千里以要名爵乎遂命駕而歸(晉本/傳)阮修性簡意¶
有所思率爾褰裳至或無言欣然相對常步以百錢挂¶
<pb:KR3k0025_WYG_051-28b>¶
杖頭至酒店便酣暢(晉/書)阮籍傲然獨得任情不覊當其¶
得意忽忘形骸　郄超卓犖不覊有曠世之度　阮孚¶
蓬髪飲酒不以世務嬰心常以金貂換酒(並晉/本傳)張翰曰¶
使我有身後名不如即時一杯酒時人貴其曠達曰人¶
生貴適意耳富貴何為(同/上)王徽之居山隂憶戴逵夜乘¶
小船詣之造門不前而反曰乘興而來興盡而反何必¶
見安道耶(晉王徽/之傳)阮孚曰未知一生能着幾兩屐(晉/書)陶¶
濳為彭澤令在官八十餘日解印去縣未嘗有所造詣¶
<pb:KR3k0025_WYG_051-29a>¶
所之唯至田舍及廬山遊觀而已　阮籍聞步兵㕑營¶
人善釀有貯酒三百斛乃求為校尉遺落世事(並晉/本傳)顧¶
榮素好琴張翰哭之上牀鼓琴數曲撫琴而歎曰顧彥¶
先能復賞此不因又哭不弔喪主而去(晉/書)不事崖檢(宋/書)¶
梁蕭恭曰勞神苦思竟不成名豈如臨清風對明月登¶
山泛水肆意酣歌也(南史梁/本傳)放情事外浮沈讌詠(唐/書)貴¶
賤苦樂更迭為之亦復何傷(唐高/祖)語言之間何足介意¶
(唐太/宗)姚崇孫朂自為壽藏於萬安山崇塋之旁署兆曰¶
<pb:KR3k0025_WYG_051-29b>¶
寂居穴墳曰復真堂中剟土為臺曰化臺(新唐書/本傳)¶
傳記馬融才高博洽為通儒逹生任性不拘儒者之節¶
(東觀/漢記)澹臺子羽渡水子溺死將葬之滅明曰此命也吾¶
豈與螻蟻為親戚魚鱉為仇讎遂以葬之(博物/志)山巨源¶
舉嵇康自代康曰譬猶禽鹿少見馴育則服教從制長¶
而見覊雖飾以金鑣饗以嘉肴愈思長林而志在豐草¶
(高士/傳)¶
集何所獨無芳草兮爾何懐乎故宇(楚/辭)茍縱心於物外¶
<pb:KR3k0025_WYG_051-30a>¶
安知榮辱之所如(張衡/田賦)歸丈夫志四海萬里猶比鄰何¶
必同衾裯然後展慇懃(曹/植)微身輕蟬翼(潘安仁/河陽詩)人生如¶
寄多憂何為(善哉/行)身名竟誰辨圖史終磨滅(謝靈運/遊山)以¶
天地為一朝以萬期為須臾日月為扄牖八荒為庭衢¶
行無轍迹居無室廬幕天席地縱意所如止則操巵執¶
觚動則挈榼提壺(劉伯/倫頌)陶子將辭逆旅之館求歸于故¶
宅羞以嘉蔬薦以清酌(陶潛自/祭文)釋域中之常戀暢超然¶
之高情(孫綽天/台賦)放浪形骸之外(王羲之/蘭亭序)一隨徃化滅安¶
<pb:KR3k0025_WYG_051-30b>¶
用空名揚(謝靈/運)求一日之足當百年之溢(晉孫綽蘭/亭詩叙)窅¶
然遺天地乘化入無窮　聖人以萬幾為貴而我以天¶
下為累聖人以大寳為尊而我以天下為煩(並陳/子昻)乾坤¶
水上萍　榮貴如糞土　是身如浮雲安可限南北¶
此身醒復醉乘興即為家　李白自稱酒中仙　身世¶
雙蓬鬢乾坤一草亭　萬世一骸骨隣家逓歌哭　放¶
神八極外俯仰俱蕭瑟　萬古一死生胡為足名數(並/杜)¶
(詩/)舉杯邀明月對影成三人月既不解飲影徒隨我身¶
<pb:KR3k0025_WYG_051-31a>¶
　但得醉中趣勿為醒者傳　逹士遺天地(並李/太白)起舞¶
先醉長松摧　飄然天外步豈肯區中囚　與其有譽於¶
前孰若無毁於其後與其有樂於身孰若無憂於其心車¶
服不維刀鋸不加理亂不知黜陟不聞　奴視法度士¶
　高士例須憐麴糵丈夫終莫生畦畛　牆頭菊花好¶
沽酒錢帛縱空衣可準　安得長翮大翼如雲生我身¶
乘風振迅出六合絶浮塵死生哀樂兩相棄是非得失¶
付閒人　江魚不池活野鳥難籠馴(並韓/集)至仁以死生¶
<pb:KR3k0025_WYG_051-31b>¶
為傳舍以軒冕為儻來　留名千代不關身(並劉/賓客)肺腑¶
都無隔形骸兩不覊(白侍/郎)悠悠天地内一死㑹相逢¶
安處即為鄉　鄙斗筲之奚筭哂挈瓶之固守　身後¶
堆金挂北斗不如生前一杯酒　第一莫如禪第二莫¶
若醉禪能冺人我醉可忘榮瘁　飄然世塵外鸞鳳如¶
何追　形骸屬日月老去何足驚　栖心釋梵浪跡老¶
莊　汨市朝溺妻子非逹也囚山林擯血屬亦非達也¶
若有人與羣動處一代間彼為彼我為我不自潔不自¶
<pb:KR3k0025_WYG_051-32a>¶
汚不巢許不伊吕水其心雲其身浮沈消息無徃而不¶
自得者其惟達人乎　吾觀九品至一品其間氣味都¶
相似紫綬朱衣青布衫顔色不同而已矣　付命有厚¶
薄委心信窮通通當為大鵬舉翅摩蒼穹窮則為鷦鷯¶
一枝足自容茍能知此道身窮心不窮　功名斗藪是¶
灰塵　其生也浮雲其死也委蛻來何縁去何縁吾性¶
不動吾形屢遷已焉已焉吾安徃而不可又何足厭戀¶
乎其間　伯倫每置隨身鍤元亮先為自祭文　去有¶
<pb:KR3k0025_WYG_051-32b>¶
何顧戀住亦無憂撓　名為錮身鎻利是焚身火　形¶
神兩是幻夢寐俱非實　餘年自問將何用恕是人間¶
賸長身　相㸔萬里别同是一浮萍(並白/樂天)古之逹人以¶
生為寄為夢以死為歸為魂偶然即冺為大空與不同¶
生(杜牧/之)理涉虛趣心潛(潛一/作偕)靜縁室為(為一/作惟)生白人則¶
思𤣥(張說/之文)勢去未須悲時來何足喜(白侍/郎)惟有不二門¶
其間無壽夭(同/上)富貴何如草頭露(杜/詩)始終者萬物之大¶
歸生死者百年之常分(駱賓/王)存亡去就如九牛一毛¶
<pb:KR3k0025_WYG_051-33a>¶
長林豐草豈與官署門闌有異乎(並王/維集)第宅非吾廬逆¶
旅暫留止子孫非我有委蛻而已矣有如蠶造繭又似¶
花結子子結花暗凋繭成蠶老死　天地為幕席富貴¶
如沙泥(白樂/天)豈戀腰間綬如彼籠中禽(韋應/物)匪傷蜉蝣¶
之夕不羨龜鶴之年　得喪雙遺巢由與許史同歸寵¶
辱兩存廟廊與山林齊致(並駱/賓王)身外皆虛名酒中有全¶
徳(李義/山)雲山不求吾是林泉不責吾非(元次/山)但令終日¶
酩酊醉酒不到劉伶墳上土(李長/吉集)棄世酒中老謀身書¶
<pb:KR3k0025_WYG_051-33b>¶
外貧(許用/晦集)眼豁浮生夢(杜荀/鶴)得即高歌失即休多愁多¶
恨亦悠悠今生有酒今生醉明日愁來明日愁(羅/隱)功名¶
萬里外心事一杯中　乍可狂歌草澤中寧堪作吏風¶
塵下(並高/達夫)朝衣在酒家　自覺有家非(並姚/少監)喜方外之¶
浩曠嘆人間之窘束　腹中書萬卷身外酒千杯(並温/飛卿)¶
天地者萬物之逆旅光隂者百代之過客　意逺超超¶
然若萬里之鶴也飄飄然不知冠冕之在已浩浩然不¶
知天地之為大㝠機順道迹繫心曠鴻遡清風凌顥氣¶
<pb:KR3k0025_WYG_051-34a>¶
翺翔自得於冥冥之間　循大小於天倪既齊椿菌忘¶
壽夭於物化寧辨彭殤　無春夏秋冬四時之行無得¶
失是非去來之蹟　得非我美失非我恥(並唐/文粹)一朝同¶
物化身與糞壤并　畢竟金與銀何殊泥與塵　貴賤¶
與貧富高下雖有殊憂樂與利害彼此不相踰是以達¶
人觀大物同一途(並白/侍郎)不恨百年促翻悲萬刼長眼前¶
讐敵都休問身外功名一任它　雲利何方不是家¶
萬齡龜菌等一死天地平(並元/微之)高士不覊世頗將榮辱¶
<pb:KR3k0025_WYG_051-34b>¶
齊(韋應/物)¶
本朝食方丈飽止一則瓢飲水樂何涯(盧陵/集)金鐵有時¶
而腐山岳有時而摧凡有形之物即易壊(老/泉)大患縁有¶
身無身則無疾　自其變者而觀之則天地曽不能以¶
一瞬自其不變者而觀之則物與我皆無盡也(東/坡)下眂¶
官爵如泥淤　興廢何足弔萬世一俯仰　名高不朽¶
終安用　有生何處不安生　功名一破甑棄置何用¶
顧已向閒中作地仙更於酒裏得天全　人之施堂如¶
<pb:KR3k0025_WYG_051-35a>¶
物在衡損益銖黍了然覺知堂之受施如水涵影雖千¶
萬過無留者　五更待漏靴滿霜不如三丈日高睡足¶
北窻凉珠襦玉匣萬人祖送歸北邙不如懸鶉百結獨¶
坐負朝陽生前富貴死後文章百年瞬息萬世忙夷齊¶
盜跖俱亡羊不如眼前一醉是非憂樂兩都忘　愛惜¶
微官將底用它年端好冩旌銘　萬古一昏曉　平生¶
寓物不留物在家學得忘家禪　逸韻謝邊幅　升沈¶
何足道等是蠻與觸囘翔天壤間何必懐此都　年來¶
<pb:KR3k0025_WYG_051-35b>¶
萬事足所欠惟一死　何必擇所安滔滔天下是　譬¶
之烟雲之過眼百鳥之感耳豈不欣然接之去不復念¶
也(並東/坡)坐中客滿誰憂百榼之空身後名輕但覺一杯¶
之重(東坡濁醪/有妙理賦)雞蟲得失何須筭鵬鷃逍遥各自知¶
收拾乾坤付一壺世間無物直錙銖(並臨/川)鄉閭等行路¶
何處更為家(後/山)已將世界等微塵空裏浮花夢裏身¶
盛衰閱過君應笑寵辱年來我亦平　何侯方丈庾郎¶
三韭較豐約於夢寐卒同歸於一朽　百年雖長要有¶
<pb:KR3k0025_WYG_051-36a>¶
終富死未必輸生窮(並東/坡)¶
　¶
　¶
　¶
　¶
　¶
　¶
　¶
<pb:KR3k0025_WYG_051-36b>¶
　¶
　¶
　¶
　¶
　¶
　¶
　¶
　記纂淵海卷五十一¶
