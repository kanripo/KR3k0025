# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:33.494593
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷二十一
<pb:KR3k0025_WYG_021-1a>¶
欽定四庫全書¶
　記纂淵海卷二十一　　　宋　潘自牧　撰¶
　　郡縣部¶
　　　河北西路¶
　　　　真定府(倚郭一/外縣八)　(真定/藁城)　(欒城/)　(元氏/)　(井/)¶
　　　　　(陘/)　(獲鹿/)　(平山/)　(行唐/)　(靈夀/)¶
　　　　　天威軍¶
郡號常山¶
<pb:KR3k0025_WYG_021-1b>¶
郡沿革天文昴畢分野禹貢冀州之域周為并州地春¶
秋為鮮虞國戰國屬趙秦為鉅鹿郡地漢初置恒山郡¶
後避諱改曰常山武帝置真定國常山屬焉東漢建武¶
間併真定屬常山國魏復為郡晉因之治真定後魏移¶
治真定又復移治安樂壘後周於郡置恒山隋廢郡存¶
州大業間省州以縣屬高陽郡唐復置恒州開元間改¶
恒州郡置大都督府元和中改鎮州後升成徳軍節度¶
五代時梁改武順軍唐復成徳軍後又為鎮州晉改順¶
<pb:KR3k0025_WYG_021-2a>¶
徳軍漢復成徳軍周改為鎮州本朝為真定府成徳軍¶
節度(沿革/表)¶
縣沿革真定本戰國楚之東垣邑漢改為真定縣屬常¶
山郡　藳城漢舊縣屬真定國本朝因之　欒城本春¶
秋晉欒武子封邑東漢置欒城縣　元氏本趙公子元¶
之封邑漢置元氏縣屬常山郡　井陘漢舊縣屬常山¶
郡　獲鹿本戰國趙之石邑唐改名獲鹿𨽻恒州　平¶
山本春秋晉之蒲邑唐改為平山縣屬恒州　行唐隋¶
<pb:KR3k0025_WYG_021-2b>¶
割真定地置行唐縣漢屬常山國　靈夀本戰國時中¶
山國地漢置靈夀縣(同/上)¶
形勝抱犢山在府西南昔韓信伐趙持赤幟登山而望¶
即此　横山在真定縣南　劍山在井陘縣東其形似¶
劍　雲鳳山在井陘東北　神山在井陘縣東　射挅¶
山在井陘縣東南秦將王剪伐趙下井陘於此射挅¶
蒼巖山在井陘縣東上有海山龍堂　西屏山在獲鹿¶
縣西高聳為一郡竒景　神巖山在元氏西南　無極¶
<pb:KR3k0025_WYG_021-3a>¶
山在元氏縣西有漢時碑　封龍山在元氏西北　楸¶
山在靈夀縣西北上多楸樹　東林山在平山縣北上¶
有千佛堂　玉女山在行唐縣北　試劍石在元氏縣¶
境唐郭元振得寳劍即此　滹沱河在武城南為九河¶
第一流　天寜閣在府治東高一百三十尺中有銅鑄¶
觀音像　欒武臺在欒城縣境晉大夫欒武子所築¶
白鹿臺在平山縣西漢武帝登此有白鹿至故名　淮¶
隂侯廟在獲鹿縣西　王滹南祠在藁城縣學董王趙¶
<pb:KR3k0025_WYG_021-3b>¶
三氏勲閥子弟祀其師王若虛　麥飯亭在滹沱河馮¶
異進麥飯於光武即此(輿地/紀勝)¶
人物周郤縠行唐人悦禮樂敦詩書常為晉文公將中¶
軍　列國樂毅靈夀人燕昭王以為亞卿伐齊下七十¶
餘城　漢李左車行唐人韓信用其策下燕齊諸城¶
田叔井陘人常薦孟舒朝廷稱其知人　三國趙雲真¶
定人為漢昭烈將累樹竒功封永昌亭侯　南北朝張¶
彫武中山人通五經尤明三𫝊弟子就業者以百數事¶
<pb:KR3k0025_WYG_021-4a>¶
北齊遷平原太守　隋李知本元氏人愽學性孝友子¶
孫百數庭無間言大業末盗賊過閭不入相戒曰無犯¶
義門　唐倪若水藳城人擢進士嘗為汴州刺史政尚¶
清浄累官尚書右丞　劉禹錫中山人擢進士宏詞科¶
累官集賢直學士　劉栖楚真定人累官右拾遺常諌¶
敬宗遊畋碎首玉階帝為動容　皇朝髙懷徳常山人¶
從太祖征澤潞及揚州以功封冀國公　曹彬靈夀人¶
太祖命為都監伐蜀回囊中惟圖書而已及下江南不¶
<pb:KR3k0025_WYG_021-4b>¶
妄殺一人以功封魯國公　曹璨彬長子習知韜畧屢¶
戰有功授同平章事　曹瑋彬第三子沉勇有謀通春¶
秋三𫝊年十九舉措老成累立戰功為都指揮使　賈¶
昌朝獲鹿人登進士為崇政殿説書拜中書門下平章¶
事(同/上)¶
集光武經營業未興王郎兵革暫憑陵須知後漢功臣¶
力不及滹沱一片氷　肅氣闗河暮屯烟部落晴旂彩¶
秋燒去甲色夜光横(石曼/卿)吾聞中山相乃屬放麑翁孤¶
<pb:KR3k0025_WYG_021-5a>¶
獸猶不忍况以奉君終(陳伯/玉)士喜擊中鼔虜疑聞後鉦¶
無私乃時雨不殺是天聲(石曼卿/贈曹彬)寒逾博望塞春燕隗¶
囂城外使戎心伏旁資帝道平(同/上)¶
本朝開寳六年廢九門石邑二縣端拱初以鼓城𨽻祁¶
州淳化九年以束鹿𨽻深州慶厯八年初置真定府路¶
安撫使統真定府磁相邢趙洺六州熈寜六年省井陘¶
入獲鹿平山八年復置徙治天武軍即縣治置軍使𨽻¶
府有天威軍小作口王家谷二砦熈寜六年省靈夀為¶
<pb:KR3k0025_WYG_021-5b>¶
鎮入行唐八年復冇赤陘飛吳二砦(沿革/表)萬人背水亦¶
書意獨驅市人收萬全(黄魯/直)君不見滹沱流澌車折軸¶
公孫倉皇送豆粥濕薪破竈自燎衣饑時頓解劉文叔¶
　身經戎馬心逾壯天入風霜氣更豪横槊賦詩男子¶
事征西誰為謝諸曹(並東/坡)夷門一把平安火定遂恒山¶
候騎来(李長/源)破趙降燕漢業成兎亡良犬日圖烹功盖¶
一時誠不滅恨埋千古欲誰明(韓稚/圭)¶
　　　　相州(倚郭一/外縣三)　(安陽/湯隂)　(臨章/)　(林慮/)¶
<pb:KR3k0025_WYG_021-6a>¶
郡號鄴郡¶
州沿革天文室壁分野禹貢冀州之域商河亶甲居相¶
即此春秋為晉之東陽地戰國為魏之鄴地秦為上黨¶
邯鄲二郡地漢置魏郡治鄴東漢末冀州徙治鄴魏曹¶
操受封於此後稱為鄴都晉仍為魏郡屬冀州後趙石¶
虎前燕慕容雋並都之後魏於此置相州東魏静帝徙都¶
之改曰司州北齊武帝又都之改為清都尹後周復改¶
為相州及魏郡治安陽隋初置郡為相州大業初復改¶
<pb:KR3k0025_WYG_021-6b>¶
魏郡唐為相州天寳初改鄴郡乾元初復為相州五代¶
梁置昭徳軍節度晉改彰徳軍本朝復相州屬河北道¶
縣沿革安陽本紂都之地左傳羛陽即此秦更名安陽¶
　湯隂古羑里地戰國為魏湯隂地漢置湯隂縣　臨¶
漳縣本鄴地魏文侯始封於此晉改為臨漳縣　林慮¶
縣本漢隆慮縣屬河北郡後漢改林慮縣(沿革/表)¶
形勝韓陵山在郡東北魏高歡破爾朱榮于此　蒙賚山¶
在郡西南魏孝文帝遷洛陽頒賚衆臣因名　龍山在¶
<pb:KR3k0025_WYG_021-7a>¶
郡西魏都𫝊虎澗龍山即此　銅山在安陽西北山舊¶
産銅　魯山在安陽西北相傳春秋時魯般居其下¶
髙望山在安陽西北　飛鳳山在湯隂縣西其形似鳳¶
　淺山在湯隂縣西南與太行山相接　鶴山在湯隂¶
縣西昔有雙鶴棲其上　東崓山在臨漳西南東魏高¶
澄於此鑿池以為遊玩之所　太行山在林慮縣西羣¶
山一帶為中州巨鎮　黄華山在林慮西上有仙人樓¶
玉女臺魯般門下有黄華谷瀑布泉　隆慮山在林慮¶
<pb:KR3k0025_WYG_021-7b>¶
西北有竒景　玉泉山在林慮西南有泉清㓗如玉¶
將軍山在林慮西南昔齊侯伐晉駐兵於此　龍井昔¶
晉孫登常醫病龍即痊龍穿此井以報登　㧞劍泉在¶
郡西韓琦以劍揷地泉水湧出　九華宫在臨漳縣西¶
後趙石虎所建　紫陌宫　披雲樓　逍遥樓　玳瑁¶
樓俱在臨漳縣治皆石虎所建　晝錦堂在郡治北韓¶
琦以宰相判鄉郡建於居地歐陽修記蔡襄碑尚存¶
忘機堂醉白堂俱在府治　雙桂堂在湯隂縣　㑹盟¶
<pb:KR3k0025_WYG_021-8a>¶
亭在洹水上　狎鷗亭觀魚亭俱在忘機堂前　廣脊¶
亭在府治東　樂山亭在林慮西登此亭以望西山歴¶
歴可指　五松亭在林慮縣西　銅雀臺在臨漳西曹¶
操所築中懸大銅雀高一丈五尺其瓦可以為硯　堯¶
廟在府城　湯廟在林慮縣　文王廟在湯隂縣　張¶
騫廟　岳飛廟　扁鵲墓俱在湯隂縣　曹操疑塜在¶
講武城外　太甲舊都在郡西南　羑里在湯隂縣¶
魏徴宅在安陽縣　浣衣里在湯隂縣境晉嵇紹血濺¶
<pb:KR3k0025_WYG_021-8b>¶
御衣在此浣之(輿地/紀勝)¶
人物漢霍諝鄴人為北海相常言梁冀専權桓帝嘉其¶
忠焉　魏桓安陽人朝廷召之不應舉世稱高之　杜¶
喬林慮人少舉孝㢘遷南郡太守東海相梁冀専權正¶
色不撓卒為所害　晉邵續安陽人愽覧經史初為成¶
都王叅軍後為樂陵太守累官冀州刺史　南北朝孔¶
伯恭鄴人事魏累官鎮樂將軍　唐傅奕鄴人仕為太¶
史丞常上書詆浮圖法　戴胄安陽人為秦王府叅軍¶
<pb:KR3k0025_WYG_021-9a>¶
犯顔諌諍遷尚書左丞叅知政事　杜正倫相州人初¶
置文學舘魏徴薦其才累遷中書侍郎　杜羔正倫孫¶
舉進士性至孝官至工部尚書　皇朝韓國華安陽人¶
舉進士性純直累官左司諌子珫賜進士出身琚璩琦¶
並進士及第　韓琦國華子弱冠舉進士方唱名太史¶
奏五色雲見歴仕中外朝廷倚重封魏國公　韓忠彦¶
琦子舉進士初為樞宻丞拜右僕射數進讜言大有忠¶
益封儀國公　岳飛湯隂人少負氣節好左氏春秋&KR0654;¶
<pb:KR3k0025_WYG_021-9b>¶
以忠義報國為秦檜所害追封鄂王諡武穆(同/上)¶
集禮樂儒家子英豪燕趙風　鳴琴當理邑走馬却從¶
戎白刄千夫闢黄金四海同　鄴州新騎滿魏帝舊臺¶
空望闕應懷戀遭時貴立功(並韋/應物)朝光耀庭雪宿凍聚¶
池寒正色臨㕔事疑詞定筆端(張/説)魏帝當年銅雀臺黄¶
花深映菊叢開(薛/能)金鳳隣銅雀漳河望鄴城(劉方/平)士苦¶
形骸黒林踈鳥獸稀那堪往来戍恨解鄴城圍(杜/甫)¶
本朝熈寜五年省氷和縣入安陽宣和二年以湯隂縣¶
<pb:KR3k0025_WYG_021-10a>¶
𨽻濬州尋復𨽻相州熈寜五年省鄴縣入臨漳(沿革/表)甘¶
棠猶茂應存愛植栁堪驚近過圍魚遊藻間適物性月¶
沉波底發禪機(韓魏/公)遷鶯賀燕翩翩集嘉樹甘棠次第¶
春(宋子/京)黄昏日傍霜臺落緑樹人穿廢苑行(劉彦/冲)白首¶
三朝社稷臣壺漿夹道擁如雲金貂争看真宰相竹馬¶
猶迎舊使君(韓魏/公)¶
　　　　中山府(倚郭一/外縣六)　(安喜/無極)　(曲陽/)　(唐/)　(望都/)¶
　　　　　(新樂/)　(北平/)¶
<pb:KR3k0025_WYG_021-10b>¶
郡號愽陵¶
郡沿革天文昴畢分野禹貢冀州之域漢為中山郡後¶
改中山國魏改定州晉慕容垂都地隋改愽陵郡唐改¶
定州天寳初改愽陵郡乾元初復為定州建中間改義¶
武郡節度本朝改定武軍政和間陞中山府(沿革/表)¶
縣沿革安喜漢中山郡地後魏屬定州本朝陞州為府¶
以安喜附焉　無極本漢毋極縣唐武后時改毋作無¶
　曲陽漢置上曲陽縣以在太行之陽轉曲處故名¶
<pb:KR3k0025_WYG_021-11a>¶
唐漢常山國地本朝改為縣　望都亦漢常山國本朝¶
置縣　新樂漢新市縣屬中山國本朝因之　北平漢¶
薊州地李廣出獵暮遇石以為虎射之沒羽即此(同/上)¶
形勝嘉山在州西唐郭子儀敗史思明於此　少容山¶
在曲陽殷女昌容隐居之所上有八㑹寺利民侯祠¶
恒山在曲陽西北恒為北嶽盖五嶽之一也辰星主焉¶
　雙嶺山在唐縣西北　水豆巖在曲陽西北上有潄¶
玉亭並蘇軾書浮休二大字　雪浪石在郡文廟前狀¶
<pb:KR3k0025_WYG_021-11b>¶
如雪浪鑿石盆為芙蓉形以盛之　沙河在新樂西南東¶
流入海　黒水在郡界地深而不流　閲古堂在郡治¶
後園韓琦率武定時建傍書歴代良守將事績凡六十¶
條　問山堂在無極縣境内　春露亭在新樂縣南¶
義臺在新樂縣南燕慕容麟戰於義臺即此　倒馬闗¶
在郡西　龍泉關在曲陽縣西　韓魏公祠在文廟西¶
　蘇東坡祠在郡境内　堯城在郡東北　固城在郡¶
城東相傳禹治水所築　苦陘城在無極縣東魏李克¶
<pb:KR3k0025_WYG_021-12a>¶
為中山相知縣吏之貪而免之(輿地/紀勝)¶
人物南北朝魏季景曲陽人愽學有文才仕魏為中書¶
侍郎家無餘財所著文筆二百卷　魏釗曲陽人愽涉¶
羣書仕齊為建忠將軍子長賢愽涉經史為著作郎¶
隋魏澹季景子世業文章仕為禮部侍郎　唐張行誠¶
郡人少師劉兹兹稱其器宇方正宰相才也高宗補侍¶
御史　崔𤣥暉郡人武后時為天官侍郎後封愽陵郡¶
王　李百藥郡人七嵗能文　魏立為鳯閣舎人與裴¶
<pb:KR3k0025_WYG_021-12b>¶
炎結交能保終始號耐乆朋　陽城郡人徳宗召拜諌¶
議大夫后遷國子司業　崔湜郡人舉進士累官中書¶
令與弟液澄從兄涖並以文學顯　甄濟無極人知禄¶
山將叛隐居不仕後肅宗召為太子舎人　五代杜審¶
琦郡人昆弟五人世以積善聞其妹即太祖母昭憲太¶
后太祖贈審琦神武大將軍諸子弟并姪顯於朝　皇¶
朝劉斌郡人性至孝嘗手仞父讐朝廷義之釋其罪¶
王安中曲陽人進士及第累官翰林院學士尚書左丞¶
<pb:KR3k0025_WYG_021-13a>¶
所著書七十餘卷(同/上)¶
集對敵六竒峯臨戎八陣張(唐太宗/晏中山)旌旃朝𦍤氣笳吹¶
夜邉聲坐覺烟塵掃秋風古北平(杜必/蕳)王師非樂戰之¶
子慎甲兵海氣侵南部邉風掃北平(陳伯/玉)天開還白日¶
風動散晴雲紈扇情初㫁黄花興欲醺(杜牧/之)月浪衝天¶
天宇濕凉蟬落盡水星入　但聞北斗聲回環不見長¶
河水清淺(並李/義山)戍樓吹角起征鴻獵獵寒旌背晚風千¶
里暮烟愁不盡一川秋草恨無窮(張泌/山)¶
<pb:KR3k0025_WYG_021-13b>¶
本朝建隆元年以易北平併來屬太平興國軍改武定¶
軍節度本定州慶厯八年始置定州路安撫使統保定¶
深祁安肅順安永寜八州政和三年升為府改賜郡名¶
曰中山(沿革/表)孤雲落日在馬耳照耀金碧開烟鬟(東/坡)太¶
行西来萬馬屯勢壓岱嶽争䧺尊飛狐上黨天下&KR0387;半¶
掩落日先黄昬　畫師争摹雪浪勢天工不見雪斧痕¶
(同/上)中山䧺北邉地得要害扼烽警昔未徹民日困兵革¶
　中山古戰國殺氣浮高牙(並韓/魏公)¶
<pb:KR3k0025_WYG_021-14a>¶
　　　　信徳府(倚郭一/外縣七)　(邢臺/沙河)　(任/)　(堯山/)　(平郷/)¶
　　　　　(内丘/)　(南和/)　(鉅鹿/)¶
郡號鉅鹿　襄國¶
郡沿革天文昴分野禹貢冀州之域周為邢國地後屬¶
晉戰國屬趙秦置信都縣屬鉅鹿郡項羽改襄國漢屬¶
鉅鹿常山二郡及趙廣平二國晉時為石勒所據石虎¶
改置襄國後魏改為襄國縣後周仍為襄國郡隋初廢¶
郡以縣屬洺州開皇中置邢州大業初復襄國郡唐初¶
<pb:KR3k0025_WYG_021-14b>¶
為邢州置總管府天寳初改鉅鹿郡武徳初復為邢州¶
五代梁為保義軍節度唐改安國軍本朝升為信徳府¶
縣沿革邢臺秦信都縣地本朝改邢臺縣　沙河本隋¶
龍岡縣地後分龍岡南境置沙河縣　任本春秋時晉¶
張縣地漢置任縣　堯山春秋時晉栢人邑戰國及漢¶
為縣屬趙國唐改堯山縣　平鄉本漢廮陶縣地後魏¶
改平鄉　内丘本漢常山郡之中丘縣晉陞中丘郡隋¶
改為内丘縣　南和漢舊縣屬廣平國東漢屬鉅鹿郡¶
<pb:KR3k0025_WYG_021-15a>¶
　鉅鹿本漢鉅鹿郡隋置鉅鹿縣屬趙州唐改屬邢州¶
本朝仍舊(並沿/革表)¶
形勝仙翁山在府城北唐時張果常止棲其上　雷公¶
山在府西上有雷公廟　百花山在府西南甚崇峻¶
石門山在邢臺縣石勒遣石季龍據石門即此　湯山¶
在沙河北有湯泉可以愈疾上有石室　堯山在縣西¶
北相𫝊堯時封於此上有堯祠　蓬鵲山在内丘西相¶
𫝊扁鵲採藥於此　百泉水在府東南水自平地出其¶
<pb:KR3k0025_WYG_021-15b>¶
脉甚多　聖井相𫝊張果在此地掘井冬夏不渇　仙¶
井在南和北其水與平地深不可測上有廟　温泉在¶
沙河北四時常温　洗腸源在内丘縣西昔有高僧曽¶
於此洗腸　蘇秦亭在沙河西秦送張儀入秦即此¶
沙丘臺在平鄉縣東秦皇東廵崩於此　豫讓橋在府¶
北豫讓刺趙襄子伏此橋下　銅馬祠在鉅鹿北祠漢¶
光武　郭巨廟在内丘縣東金堤村　祖乙都書傳祖¶
乙遷於邢即今府城是也(輿地/紀勝)¶
<pb:KR3k0025_WYG_021-16a>¶
人物漢路温舒鉅鹿人累官臨淮太守治有異績　侯¶
芭鉅鹿人少力學壯遊四方從揚雄受太𤣥獨得其㫖¶
　張禹襄國人性篤厚節儉舉孝㢘初拜揚州刺史轉¶
兖州刺史以清平稱　孟敏鉅鹿人性剛直隐居不仕¶
嘗客居太原荷甑堕地弗顧而去郭㤗見而竒之　時¶
苖鉅鹿人性清介為夀春令駕牛車至縣後生一犢及¶
去任留其犢謂父老曰是爾土所生也　晉張賔内丘¶
人愽學有大節嘗自謂智筭不亞子房　南北朝游雅¶
<pb:KR3k0025_WYG_021-16b>¶
任人魏太武時與高允俱知名累官太子太傅　隋游¶
元少聰敏仕周歴夀春令有能名奉使黎陽督運楊𤣥¶
感作逆元以正言諭之為所囚不屈而死　唐李嗣真¶
邢臺人舉明經直𢎞文舘與劉獻臣徐昭少有名號三¶
少武后嘗問以儲貳事對曰程嬰杵臼存趙孤古人嘉¶
之后悟中宗乃得安　李之愷邢臺人愽學性恭慎宋¶
璟常師之　李懷逺邢臺人少孤嗜學擢四科第累官¶
同平章事　宋璟南和人耿介有大節武帝時為鳳閣¶
<pb:KR3k0025_WYG_021-17a>¶
舎人遇事直言不顧利害𤣥宗時為中興賢相首稱¶
柴守禮堯山人妹為周太祖后無子以守禮之子為子¶
是為世宗守禮徙居洛陽終世宗之世未嘗至京苐以¶
元舅禮之　皇朝陳薦沙河人舉進士為華陽尉韓琦¶
稱其亷於進勇於退嫌疑間毫髪不處進資政殿學士¶
集紫塞流沙北(駱賔/王)雲遮襄國天邉去樹遶漳河地底¶
来絃管變成山鳥弄綺羅留作野花開(李/逺)兩岸嚴風吹¶
玉樹一灘明月照銀沙(韋端/已)昨縁秦苦趙来往大梁頻¶
<pb:KR3k0025_WYG_021-17b>¶
(鄭/縱)回首覧燕趙春生兩河間雨歇清林潤烟空緑野閒¶
(崔/湜)雁塞秋聲逺龍沙雲路迷(張正/見)¶
本朝宣和元年升為府治宣和二年改龍岡縣為邢臺¶
熈寜六年省平鄉縣為鎮入鉅鹿元祐元年復熈寜六¶
年省堯山縣入内丘元祐元年復熈寜五年省任縣為¶
鎮入南和元祐元年復(沿革/表)太行穠秀霜洗盡全趙規¶
模天鑿成　帝與天同大天存帝亦存桑麻通絶徼簫¶
鼔出深村水至孤亭合山居列岫尊尚餘土堦意樵牧¶
<pb:KR3k0025_WYG_021-18a>¶
踐籬藩(劉潜夫題/堯廟詩)火枯襄子殘銅斗土蝕平原舊玉簮¶
宫閉沙丘空有雀兵吞函谷已如蠶(陳剛/中)¶
　　　　濬州(倚郭一/外縣一)　(衛陽/黎)¶
郡號濬川¶
州沿革天文室壁分野禹貢冀兖二州之域本春秋衛¶
邑漢為黎陽縣屬魏郡晉省後魏置黎陽郡及黎州隋¶
初州郡皆廢尋復置黎州大業初廢以縣屬汲郡唐復¶
置黎州貞觀中州廢以縣屬衛州五代晉置濬州本朝¶
<pb:KR3k0025_WYG_021-18b>¶
改為通利軍熈寜初改黎陽政和間升濬州本朝因之¶
縣沿革衛本春秋衛邑漢屬魏郡本朝屬濬州　黎陽¶
亦春秋衛邑魏置黎陽郡本朝改黎陽(並沿/革表)¶
形勝善化山在州西北三十五里上有三峯如鼎峙西¶
有龍洞　大伾山在州東二里髙四十丈峯巒㧞秀禹¶
貢導河即此　浮丘山在州西南三里峯巘三層傍有¶
故城後䧟為湖　紫金山在衛縣東北五里相𫝊玉女¶
修真於其上傍有玉女觀　鳳凰山在衛縣故河東岸¶
<pb:KR3k0025_WYG_021-19a>¶
相𫝊有鳳凰即此　黒山在黎陽西北八十里其色蒼¶
黒九州要記黒子居此採茯苓食之夀五百嵗　陳家¶
山在黒山西下臨淇水髙二十仭昔陳氏居此　同山¶
在州西南十五里武王伐紂諸侯㑹同於此故名　衛¶
河在縣境與洪漳滹沱等河至直沽入海　黎水在黎¶
陽境内　長豐泊在州西南二十里按地志天下水名¶
泊者二此其一也　鹿臺在州西五十里武王散鹿臺¶
之財即此　杏花臺在大伾山西高二十丈　黎陽津¶
<pb:KR3k0025_WYG_021-19b>¶
又名白馬津漢酈食其所謂守白馬之山即此　比干¶
墓在州境　子貢墓在州東　枋頭在州西南八十五里¶
淇水之北魏曹操於此築堰以障漕渠(輿地/紀勝)¶
人物春秋端木賜衛黎陽人聖門高弟封黎侯　北宫¶
文子衛人相衛侯如楚見令尹圉無威儀而知其不能¶
善終後果如其言　孔圉衛人為大夫善治賓客孔子¶
稱其敏而好學　公叔枝衛人為大夫衛君稱其有三¶
善諡曰貞恵文子　史魚衛大夫孔子稱其直　太叔¶
<pb:KR3k0025_WYG_021-20a>¶
儀衛人有識見知寗喜之敗果如其言　公孫免餘誅¶
寗氏有功獻公賜之食邑辭不受　晉桑虞黎陽人有¶
沉識性至孝年十四喪父哀毁過禮五世同居人皆重¶
之　皇朝李載黎陽人少苦學登進士吕夷簡入相薦¶
其材累官六州以寛厚稱(同/上)¶
集隔河見桑柘藹藹黎陽川望望行漸逺孤峯凌雲烟¶
(王/維)九廻紓白浪一半在青天氣肅晴空外光翻曉日邊¶
(楊巨源登黎/陽城眺黄河)魏都城裏遊從熟才子齋中止泊多去日¶
<pb:KR3k0025_WYG_021-20b>¶
緑楊垂紫陌歸時白草映黄河(賈島黎/陽作)新詩不覺千廻¶
詠古鏡曽經一向磨惆悵心思滑臺北滿杯濃酒與愁¶
和(同/上)¶
本朝端拱元年以滑州黎陽縣為軍　天聖元年改通¶
利軍為安利四年以衛州衛縣𨽻軍熈寜三年廢為縣¶
𨽻衛州元祐元年改為軍政和五年陞為州號濬川軍¶
節度熈寜六年廢衛縣為鎮入黎陽後復(沿革/表)精誠皎¶
於日發出為忠詞千古存遺像翻為諂子嗤(邵雍題/比干墓)巖¶
<pb:KR3k0025_WYG_021-21a>¶
扄嵐氣深石像苔花冷日送伾山雲扶桑散初景(陳無/已)¶
隂含烟雨重影落溪潭深斐然武公徳衛風有遺音(同/上)¶
　　　　懷州(倚郭一/外縣二)　(河内/修武)　(武陟/)¶
郡號河内¶
州沿革天文室壁分野禹貢冀州覃懷之地商為畿内¶
地周初為三監及𨚍&KR0352;衛地後屬晉戰國時又為魏鄭¶
衛三國地秦為三川河南二郡之北境漢初為殷國隋¶
改河内郡晉為河内汲二郡地後魏置懷州兼置河内¶
<pb:KR3k0025_WYG_021-21b>¶
郡隋初郡罷州存大業初廢州復置河南郡唐初置懷¶
州治野王城天寳初改為河内郡乾元初復為懷州屬¶
河北道本朝屬河北西路(沿革/表)¶
縣沿革河内春秋野王邑漢為野王縣屬河内郡晉復¶
為郡隋改河内縣　修武商寗邑武王伐紂陳兵於寗¶
故曰修武漢置修武縣　武陟春秋晉懷邑漢為懐縣¶
隋置武陟縣(同/上)¶
形勝太行山在郡城北二十里　馬頭山在郡西北三¶
<pb:KR3k0025_WYG_021-22a>¶
十里上有石柱鐡環相傳洪水懷山時民繫舟於此¶
明月山在懷州城東北四十里其山高峻可登眺　金¶
傘山在懷州城東北五十餘里其巖絶壁可愛　嵇山¶
在脩武縣北五十里嵇康嘗居其下　温峪山在修武¶
縣北五十里峭壁千仭懸瀑下注㑹而為黒白二龍潭¶
　鳯凰山在脩武北六十里熙寜間鳳集於此　六真¶
山在修武北二十里即六真子脩道之所上有六真洞¶
　沁河在郡北二里源出沁州穿太行逹濟源　神井¶
<pb:KR3k0025_WYG_021-22b>¶
在郡城東北其水㓗而味甘　望嶽樓在郡内高百尺¶
為一郡勝槩　迎風樓在河内縣　甘泉閣在修武縣¶
下有井泉香而美(輿地/紀勝)¶
人物漢趙子河内人受詩學於韓嬰生徒甚盛　蔡茂¶
河内懐人以儒學顯試愽士遷侍中清儉匪懈　樂崧¶
河内人天性朴直常為郎獨直臺上家貧無衾帝入臺¶
見而嘉之召大官賜朝夕餐歴官南陽太守　衛颯修¶
武人家貧好學随師無糧嘗傭以自給建武初除侍御¶
<pb:KR3k0025_WYG_021-23a>¶
史遷桂陽太守理恤民事居官治家有規程　丁蘭河¶
内人性至孝喪母刻木像事之若生隣人張叔醉詈母¶
像以杖擊其首蘭歸像色若有不懌詢知之即奮擊張¶
叔吏捕蘭像為之垂泣郡守嘉其孝通神明奏之詔圖¶
其形　張範修武人性恬静徴命無所就　三國司馬¶
芝河内人避亂於荆州躬耕守節後仕魏為廣平令遷¶
陽平太守所在有績賜爵闗内侯　常林河内人年七¶
嵗父黨造門問伯先在否汝何不拜林曰臨子字父何¶
<pb:KR3k0025_WYG_021-23b>¶
拜之有長益知名歴官刺史封高陽郡侯　晉山濤河¶
内懷人少與阮籍為竹林友後為吏部尚書甄㧞人物¶
時人謂之山公啓事　向秀河内懷人清悟有逺識與¶
嵇康親善仕至黄門侍郎散騎常侍　南北朝張蒲修¶
武人父翬在後燕為兵部尚書以清芳稱蒲少有父風¶
仕至尚書左丞後遷相州刺史　隋張衡河内人幼懷¶
志向有骨鯁風仕為御史大夫　唐韓愈修武北南陽¶
城人七嵗讀書能日記數萬言及長盡通六經百家之¶
<pb:KR3k0025_WYG_021-24a>¶
學擢進士第累官刑部侍郎著書甚多學者仰之為太¶
山北斗　李商隐舉進士調𢎞農尉又中㧞萃科補太¶
子愽士詩文竒邁世號其詩為西崑體　五代盧億河¶
内人少篤學以孝弟聞歴晉漢周累官𢎞文舘學士¶
皇朝盧多遜舉進士太宗時拜中書侍郎　穆衍河内¶
人累官龍圖閣學士嘗從韓琦宣撫陕西遇慶卒潰亂¶
衍母在耀州卒知衍名不敢近(輿地/紀勝)¶
集地盤山入海河繞國連天(張/祐)晨嚴九折度暮戒六軍¶
<pb:KR3k0025_WYG_021-24b>¶
行日御馳中道風師&KR1032;太清　氣色烟猶喜恩光草木¶
榮(並張/九齡)順動三光注登臨萬象懸俛觀河内邑平指洛¶
陽川徳重周王問歌輕漢后𫝊(蘇頲題和/太行詩)環繞兩峯間¶
盤回廓山腹甘泉注肥疇茂草映修竹勢阻絶喧譁巖¶
深易潜伏(昌/黎)¶
本朝建隆六年陞為團練俄為防禦熈寜六年省武徳¶
縣為鎮入河内省修武縣為鎮入武陟元祐元年復(沿/革)¶
(表/)山如削玉水涵秋人在氷壺月底遊(姜/正)雪消山骨瘦¶
<pb:KR3k0025_WYG_021-25a>¶
風定浪頭低數里復登岸羣賢同杖藜(文彦/愽)一𣲖山光¶
傾翠巘暮春逐景最堪酬　長劍並彈霜氣肅白虹半¶
折秋雲高濯纓洗耳更何處世利回看輕鴻毛(並同/上)¶
　　　　衛州(倚郭一/外縣三)　(汲郷/新)　(獲嘉/)　(共城/)¶
郡號汲郡¶
州沿革天文室壁分野禹貢冀州之域本殷紂所都朝¶
歌之地周武王克殷分其北為𨚍南為&KR0352;東為衛後封¶
康叔於衛春秋時𨚍&KR0352;入之戰國屬魏秦屬河東郡漢¶
<pb:KR3k0025_WYG_021-25b>¶
為汲縣地屬河内郡曹魏置朝歌郡屬冀州晉改汲郡¶
後魏徙郡治枋頭城而於此置義州後周改衛州隋大¶
業初改汲郡唐武徳初復義州尋改衛州天寳初復汲¶
郡乾元初復為衛州屬河北道(沿革/表)¶
縣沿革汲本殷牧野之地漢置汲縣　新鄉唐初屬義¶
州衛屬衛州　獲嘉本殷之寗邑地秦為修武地屬三¶
川郡漢武幸緱氏至汲縣得南越相吕嘉首因置縣名¶
獲嘉　共城古共伯之國春秋併於衛漢置共縣隋改¶
<pb:KR3k0025_WYG_021-26a>¶
為共城(同/上)¶
形勝霖落山在郡城西北三十里上有香泉寺古浮圖¶
　仙翁山在郡西二十里上有葛仙翁祠　蒼山在郡¶
西北四十里谷口有黒龍潭深不可測　同盟山在獲¶
嘉東北周武王與諸侯盟於此　蘇門山在共城北七¶
里晉孫登隐此　玉柱山在共城北五十里有石柱高¶
三丈　衛河在郡北一里東入大名府　斮脛河在共¶
城東紂斮朝涉之脛即此　聖水池在汲縣北上有張¶
<pb:KR3k0025_WYG_021-26b>¶
騫廟　太公泉在汲縣西二十五里上有吕望廟　百¶
門泉源出蘇門山泉通百道故名衛風曰泉源在左淇¶
水在右即此上有威惠王祠並清輝殿　七賢泉源出¶
共城縣　凡城在共城縣西南二十里周公子凡伯封¶
此　牧野在郡城南周武王伐紂陳師即此　朝歌邑¶
在郡境内即殷舊都　七賢鄉即晉時竹林七賢之地¶
　邀月樓　飛雲樓　警嚴樓俱在郡治　挹翠樓¶
筠溪軒俱在共城縣内　太公臺武王築此拜太公望¶
<pb:KR3k0025_WYG_021-27a>¶
為尚父故名　共臺在共城治内臺髙一丈五尺上有¶
亭共姜守節之所　君子村在郡西蘧伯玉居於此¶
安樂窩在共城縣西北邵康節所寓處(輿地/紀勝)¶
人物漢向栩朝歌人少卓越舉孝亷賢良有道皆不就¶
後特徴拜趙相又拜侍中立朝正色百官憚之　三國¶
楊俊獲嘉人舉茂材為安陵令遷南陽太守宣徳教吏¶
民稱之　南北朝李彪衛國人少孤貧有大志仕魏官¶
至御史不避權倖文帝呼為李生而不名　李昶彪之¶
<pb:KR3k0025_WYG_021-27b>¶
孫年十嵗作明堂賦當時竒之後官至臨黄縣公　唐¶
謝偃衛人貞觀初對策高第歴高陵主簿後屢上賦稱¶
㫖時人稱為謝賦　甄濟衛州人少孤好學天寳中為¶
安禄山掌書記察禄山有異志托疾求歸後禄山刼之¶
起濟不從賊平遷著作郎兼侍御史　甄逢濟之子幼¶
孤貧躬耕讀書因父名不得在國史詣京自言由是父¶
子俱顯名於世　高郢衛州人九嵗能文其父伯祥為¶
好畤尉安禄山反將殺之郢尚幼解衣請代賊義並釋¶
<pb:KR3k0025_WYG_021-28a>¶
之後舉進士官至同平章事掌制誥家無留稿人問之¶
曰王言不可藏於私家卒贈太子太保　髙定郢之子¶
七嵗讀湯&KR0654;跪問父曰柰何以臣伐君郢曰應天順人¶
何云伐耶對曰用命賞於祖不用命戮於社是順人乎¶
郢異之仕至京兆府參軍　皇朝魏仁&KR0270;汲人幼孤貧¶
周世宗時官至集賢殿學士太宗初進為右僕射為人¶
謹厚時稱長者　魏咸熈仁漙之子性仁孝仕為屯田¶
郎中常㑹賓客家僮覆案碎器客皆驚諤咸熙色不變¶
<pb:KR3k0025_WYG_021-28b>¶
其寛厚若此　魏咸信熙之弟初授春坊舎人尚公主¶
後以御契丹有功拜彰徳軍節度使(同/上)¶
集揚芬紫烟上垂綵緑雲中春吹回白日霜歌落塞鴻¶
(鮑/照)憶昔征南府内遊君家東閣最淹留共相聮句嘗侵¶
夜次第看花直到秋想思前路㡬回首滿眼青山過衛¶
州(楊累/山)自愛新梅好行尋一徑斜不教人掃石恐損落¶
来花(張籍題/梅溪)周王甲子旦漢後徳陽宫灑瑞天庭裏驚¶
秋御苑中(沈佺/期)氛氲生浩氣䬃杳舞回風宸藻光盈尺¶
<pb:KR3k0025_WYG_021-29a>¶
&KR0435;歌樂嵗豐(同/上)洛北風花樹江南彩鷁舟芳生蕙蘭草¶
春入鳳凰樓(孫/逖)春風野岸名花發一道帆檣盡御烟(杜/甫)¶
日臨秋草廣山接逺天㣲岸葉随波盡沙雲與鳥飛(許/棠)¶
本朝熈寜六年廢新鄉為鎮入汲縣元祐二年復天聖¶
四年自懷州来𨽻獲嘉(沿革/表)先生自衛客西畿樂道安¶
閒絶世機貫穿百代嘗探古吟咏千篇亦造㣲(富弼題/安樂&KR2674;)¶
客求墨妙多擕卷天為詩豪剰借春　千章古木隈崖¶
寺一㸃清光守障燈(並程/明道)君王不恃金湯險自有仁恩¶
<pb:KR3k0025_WYG_021-29b>¶
結萬方(李/廸)¶
　　　　洺州(倚郭一/外縣四)　(永年/肥鄉)　(平恩/)　(鷄澤/)　(曲周/)¶
郡號廣平　武安¶
州沿革天文昴分野禹貢冀州之域春秋屬晉戰國屬¶
趙秦為邯鄲郡地漢初置廣平國後周改置洺州隋改¶
為武安郡唐初改為洺州天寳初改廣平郡乾元初復¶
為洺州本朝屬河北道(沿革/表)¶
縣沿革永年本春秋曲梁地漢為曲梁縣屬廣平國東¶
<pb:KR3k0025_WYG_021-30a>¶
漢屬鉅鹿郡晉屬廣平郡隋改廣平為永年縣屬武安¶
郡唐屬洺州本朝以臨洺縣省入　肥鄉本漢邯鄲蒲¶
縣地曹魏置肥鄉縣屬廣平郡晉因之隋屬洺州本朝¶
仍舊　平恩本周之甘泉市秦為晉縣漢為信城縣屬¶
清河郡晉改清河縣唐復為貝州五代時晉置永清軍¶
節度本朝改為平恩　鷄澤春秋盟於鷄澤即此漢為¶
廣平縣地隋於廣平城置鷄澤縣大業初省唐復置自¶
後縣治累遷而名不改　曲周本漢舊縣屬廣平國後¶
<pb:KR3k0025_WYG_021-30b>¶
魏改曲安縣屬廣平郡隋屬洺州本朝因之(同/上)¶
形勝聰明山在州西六十里上有神廟　狗山在州西¶
七十里山頂有狗迹因名唐太宗討劉黒闥建壘於此¶
　天臺山在肥鄉西南上有夀亭侯廟　浮丘山在肥¶
鄉南四里　鷄澤在縣境　石家河在肥鄉東南五里¶
　滏水在州南五里　永濟渠在平恩西北十里隋煬¶
帝征遼時命名　董塘坡在曲周西北晉劉牢之北救¶
符丕追慕容垂于董塘泉即此(輿地/紀勝)¶
<pb:KR3k0025_WYG_021-31a>¶
人物三國朱靈平恩人從曹操征伐有功文帝禪位封¶
俞侯　晉程衛曲周人劉毅聞其名辟為都官從事在¶
朝正色難犯名振逺邇　南北朝馮道振洺州人事母¶
以孝聞郡召為主簿不就聞梁文帝起兵率鄉人從之¶
為驍騎將軍攻戰有功進爵為伯　唐程名振平恩人¶
仕為永寜令太宗征遼嘗召問方畧名振辨對甚詳太¶
宗稱為竒士軍中號為名將　馮仁海鷄澤人事親居¶
喪有志行為鄉人所稱　郭守素鷄澤人與馮仁海齊¶
<pb:KR3k0025_WYG_021-31b>¶
名同載唐書孝友𫝊　五代霍存曲周人善騎射仕梁¶
累官曹州刺史兼諸軍都指揮使　皇朝解暉洺州人¶
屢從征伐身先士卒金創徧體時稱驍將以功遷馬步¶
軍副都頭　元逹鷄澤人善射𨽻太宗帳下累遷北面¶
行營都部署交士大夫能折節盡禮人以是稱之　孟¶
元洺州人性謹愿善讀書仕為真定路鈐轄討賊有功¶
累官閤門祗侯榮州刺史　李若水曲周人以十舎登¶
第為太學愽士金人侵邊若水大罵不屈遂遇害諡忠¶
<pb:KR3k0025_WYG_021-32a>¶
愍(同/上)¶
集畛封連故趙廬井𢃄清漳(儲光/羲)蔓草縁闗隅修楊夹¶
廣津(鮑明/逺)萬山盤礴全流環匯(全/書)¶
本朝建隆元年陞廣平郡為防禦熙寜三年省曲周為¶
鎮入鷄澤六年省臨洺縣為鎮入永年元祐二年曲周¶
臨洺復為縣尋復為鎮四年曲周鷄澤依舊别為兩縣¶
(沿革/表)漠漠春風裏茸茸緑未齊平田鴉散啄深樹馬迎¶
嘶　千年㡬度河山改空指遺臺是趙家　地入河流¶
<pb:KR3k0025_WYG_021-32b>¶
曲天随日去低髙城已在眼聊復解輕齎(並王/介甫)洺州秋¶
雨後幽勝可供閑(王逸/賔)野泉来竹底危磴入雲間尚記¶
登高㑹重嵓細車班(同/上)¶
　　　　深州(倚郭一/外縣四)　(静安/束鹿)　(安平/)　(饒陽/)　(武强/)¶
郡號饒陽¶
州沿革天文昴畢分野禹貢冀州之域本漢下愽縣地¶
屬信都國晉屬安平國隋屬信都郡開皇中始置深州¶
治安平縣後廢唐復置深州于饒陽後移治陸澤五代¶
<pb:KR3k0025_WYG_021-33a>¶
周始徙治下愽本朝改下愽曰静安(沿革/表)¶
縣沿革束鹿本漢郳縣地屬鉅鹿郡北齊改曰安國縣¶
隋於此置安定縣屬定州開皇中改為鹿城縣唐初屬¶
深州天厯中改為束鹿縣本朝仍舊　安平本漢舊縣¶
屬涿郡晉置愽陵國北齊為愽陵郡治隋置深州後省¶
州以縣屬愽陵郡唐又置深州本朝因之　饒陽本漢¶
舊縣屬涿郡隋屬瀛川唐為深州治所本朝仍屬深州¶
　武强漢為武隧縣地屬河間國晉析置武强縣屬長¶
<pb:KR3k0025_WYG_021-33b>¶
樂國唐屬深州後屬冀州本朝屬深州(同/上)¶
形勝武强山在武强縣境内漢置縣取此　紫金山在¶
深州北五十里即舊捍水隄嵗乆頽敗惟存二阜巉然¶
屹立　束鹿巖在束鹿縣北外隘内廣可容千餘人¶
滹沱河在束鹿南三十里　饒河在饒陽縣西南漢置¶
縣取此　鴉兒河在束鹿南十里(輿地/紀勝)¶
人物漢崔駰安平人愽學有才時薦其宿徳大儒遷濟¶
北相官至尚書　崔琦安平人文章愽通梁冀行多不¶
<pb:KR3k0025_WYG_021-34a>¶
軌琦作外戚箴以諷冀隂使人害之　晉馮沈安平人¶
愽涉經史仕魏為魏郡太守入晉累遷御史中丞　隋¶
孫萬夀武強人愽渉子史善屬文隋初徴拜豫章王長¶
史有文集十三卷　崔頥安平人七嵗能屬文開皇初¶
射䇿髙第居母憂水漿不入口五日後奉詔與諸儒撰¶
區宇圖志　唐張進饒陽人少負竒質有膽氣唐初謀¶
擒劉黒闥以功授開府儀同三司　張鷟深州人少聰¶
慧絶倫為文下筆輒成舉進士累官學士時稱其文猶¶
<pb:KR3k0025_WYG_021-34b>¶
青銅錢萬選萬中人號為青錢學士　魏知古深州人¶
幼有才雅擢進士第後拜黄門侍郎　皇朝周仁美深¶
州人開寳中征契丹有功累官右班都知戍環州　李¶
昉饒陽人和厚多恕不念舊惡太宗嘗稱為善人君子¶
　李宗諤昉第三子七嵗能文舉進士累官翰林院學¶
士事繼母以孝聞與弟宗諒友愛所著有文集次子昭¶
述賜進士官至尚書從子昭遘能文授舘閣校理累官¶
工部郎中(同/上)¶
<pb:KR3k0025_WYG_021-35a>¶
集村落人家起曙烟凌霄危度至今𫝊(石/宇)¶
本朝太平興國七年以深州𨽻静安郡雍熙二年廢三¶
年又廢四年復置改今治(沿革/表)蕪蔞問古亭春入饒陽¶
城豆粥君王逺壺漿刺史迎(梅聖/俞)¶
　　　　磁州(倚郭一/外縣二)　(滏陽/邯鄲)　(武安/)¶
郡號滏陽¶
州沿革天文室壁分野禹貢冀州之域本秦邯鄲郡地¶
漢為魏郡武安縣地後魏析置臨水縣後周割臨水置¶
<pb:KR3k0025_WYG_021-35b>¶
滏陽縣及成安郡隋罷郡於滏陽置磁州後罷唐改為¶
惠州後復為磁州(沿革/表)¶
縣沿革滏陽本漢邯鄲郡地後周置以其在滏水之南¶
故名　邯鄲本戰國時趙都秦為邯鄲郡漢廢郡為縣¶
武安漢置屬魏郡曹魏屬廣平郡隋屬武安郡唐初屬¶
洺州後屬磁州本朝因之(同/上)¶
形勝賀蘭山在州西北四十里　紫山在邯鄲縣西北¶
三十里嘗有紫氣趙奢封於此　粟山在武安東十二¶
<pb:KR3k0025_WYG_021-36a>¶
里相傳白起拒趙亷頗於此積粟山上　玉峯山在武¶
安西南二十里有白石如玉　鼔山在武安南二十里¶
亦名滏山上有二石如鼔鳴則兵起聲聞數百里　磁¶
山在武安西南三十里土産磁石州名取此　滏水源¶
出磁州湧沸如湯　白龜泉在武安東北上有廟龜見¶
即雨　吕仙祠在邯鄲東二十里即盧生遇吕仙處¶
王郎城在邯鄲西三里光武時詐稱成帝子卜者王郎¶
所築　周昌墓在滏陽縣境内即漢御史大夫前有祠¶
<pb:KR3k0025_WYG_021-36b>¶
　藺相如墓在邯鄲縣境内(輿地/紀勝)¶
人物列國李同邯鄲人同趙平原君與秦戰却秦兵同¶
戰死封其父為侯　劉劭邯鄲人魏文帝時為尚書郎¶
授詔集五經羣書凡所著作皆寓諷諌又有人物志行¶
於世賜爵闗内侯　唐王及善邯鄲人以父爵錫邢國¶
公為人清正有大臣節　崔𤣥亮磁州人舉進士為監¶
察御史清介自持朝廷推為宿望　皇朝韓令坤武安¶
人有才畧為天平軍節度加侍衛同平章事屢立竒功¶
<pb:KR3k0025_WYG_021-37a>¶
　韓令贇武安人少有勇力仕為都校防禦使屢立戰¶
功贈侍中子崇訓官至太傅崇業官至大將軍　蔡審¶
廷武安人善騎射初授冀州刺史從征太原訓練士卒¶
甚整後為鎮州兵馬都鈐轄　蘇寀滏陽人擢進士第¶
嘗使契丹聞英宗晏駕遂徹樂不飲燕累官給事中知¶
審刑院長於刑名受詔奬　張君平滏陽人以父承訓¶
與契丹戰沒平屢戰功遷右班殿直後治河遷鈐轄子¶
拱為河隂判嗣其父秩(同/上)¶
<pb:KR3k0025_WYG_021-37b>¶
集客從長安来驅馬邯鄲道　秦兵益圍邯鄲急魏王¶
不救平原君(並王/維)子真河朔尉邑里𢃄清漳春草迎袍¶
色晴花拂綬香(岑參送/鄭少府)兵符刼晉鄙匕首刺秦人報士¶
非無膽高堂念有親(鄭/從)邯鄲城南遊侠子自矜生長邯¶
鄲裏千塲縱愽家仍富幾處酬恩身不死(髙逹/夫)雲起龍¶
沙暗木落雁行秋輕生狥知己非是為身謀(虞世/南)五陵¶
豪俊多買酒黄金賤揮劍邯鄲市走馬梁王苑(韋端/已)家¶
住叢臺下門前漳水流喚人呈楚舞借客試吴鈎(鄭/錫)¶
<pb:KR3k0025_WYG_021-38a>¶
本朝武和三年改作磁州熈寜六年省昭徳縣為鎮入¶
滏陽(沿革/表)數㸃寒峯擁翠嵐叢臺日落見漳南回仙逆¶
旅今存否世上黄梁夢正酣(陳剛中邯/鄲懷古)邯鄲居民苦坐¶
甑大梁公子思要君(張/楷)朝别鄴中人暮走邯鄲道(同/上)邯¶
鄲今日題詩客猶是黄梁夢裏人(遺/山)¶
　　　　祁州(倚郭一/外縣二)　(蒲隂/鼓城)　(深澤/)¶
郡號蒲隂¶
州沿革天文尾箕兼昴畢分野禹貢冀州之域本漢中¶
<pb:KR3k0025_WYG_021-38b>¶
山國安國縣地晉屬愽陵郡北齊省隋置義豐縣屬愽¶
陵郡唐改為立節縣神龍初復曰義豐屬定州景福初¶
於此置祁州本朝改蒲隂縣(沿革/表)¶
縣沿革蒲隂春秋時曲陽城地隋為義豐縣唐置祁州¶
宋改蒲隂縣　鼔城本漢涿郡地本朝置鼔城縣　深¶
澤本漢舊縣屬涿郡東漢屬安平國晉屬愽陵後魏因¶
之隋屬定州唐因之本朝省入鼔城(沿革/表)¶
形勝鼔城山在縣境廣谷大川春月有聲相呼應　清¶
<pb:KR3k0025_WYG_021-39a>¶
漳水在鼔城境　滹沱河在危渡口光武為赤眉所追¶
馳至滹沱吏言水深無舟上使王霸視之乃言氷堅可¶
渡渡畢冰解因名　沙河在州西南十里東入易水¶
磁河在州西南二十里東流入海　八角井在深澤縣¶
西其水大旱不渇一名龍井(輿地/紀勝)¶
人物皇朝盧之翰少篤學家貧太宗朝登第歴遷殿中¶
丞通判洺州契丹入㓂决漳御河以固城敵不能攻召¶
還歴西京轉運副使建議導潩河入於淮逹許州以便¶
<pb:KR3k0025_WYG_021-39b>¶
漕運　齊恢蒲隂人唐宰相映之裔登進士第通判陳¶
州臨政簡約州人愛之韓琦薦其賢擢太子左諭徳神¶
宗時以天章閣待制知相州召紏察在京刑獄(同/上)¶
集佳人擕瑟漳河曉壯士悲歌易水秋(薛大/拙)¶
本朝端拱初以鎮州鼔城来屬景徳元年移治於定州¶
蒲隂以無極𨽻定州熈寜六年省深澤縣為鎮入鼔城¶
元祐元年復置(沿革/表)¶
　　　　慶源府(倚郭一/外縣六)　(平棘/寜晉)　(臨城/)　(高邑/)　(隆/)¶
<pb:KR3k0025_WYG_021-40a>¶
　　　　　(平/)　(栢鄉/)　(贊皇/)¶
郡號趙郡¶
郡沿革天文昴畢分野禹貢冀州之域春秋屬晉國戰¶
國屬趙秦為邯鄲鉅鹿二郡地漢初立趙國治邯鄲縣¶
晉亦為趙國治房子後魏廢國為趙郡治平棘北齊置¶
趙州隋置灤州後改為趙州大業初改趙郡仍治平棘¶
唐復為趙州治栢鄉縣尋復治平棘天寳初改趙郡後¶
復為趙州本朝置慶源府(沿革/表)¶
<pb:KR3k0025_WYG_021-40b>¶
縣沿革平棘春秋時晉地戰國屬趙後魏置平棘　寜¶
晉春秋晉楊氏邑漢屬鉅鹿郡晉為廮陶唐改寜晉¶
臨城戰國屬趙為房子縣唐改臨城縣　髙邑本晉鄗¶
邑漢為鄗縣屬常山郡光武改為髙邑　隆平本漢廣¶
阿縣隋為象城唐為昭慶本朝為隆平　栢鄉本春秋¶
晉鄗邑地隋置栢鄉　賛皇東漢高邑縣屬常山國隋¶
置賛皇取山為名(同/上)¶
形勝檀山在賛皇縣東十里髙百餘丈周穆王嘗駐蹕¶
<pb:KR3k0025_WYG_021-41a>¶
於此　五馬山在賛皇東十里上有五石馬故名　賛¶
皇山在縣西南十里高百餘丈縣名取此　十八盤山¶
在賛皇六十里上下十有八盤　龍井在州北　思賢¶
堂在隆平縣治西祀宓子賤卓茂魯恭　環山亭在賛¶
皇治西環亭皆山故名　望臺在州東南漢時耿弇築¶
此以望光武　千秋臺在髙邑南二里漢光武至鄗因¶
諸將請築臺遺趾猶存　安濟橋在州南五里洨河上¶
即大石橋昔張果嘗騎驢過此河踏跡尚存　永通橋¶
<pb:KR3k0025_WYG_021-41b>¶
在州西清平河上　槐水橋在栢鄉縣六里　漢光武¶
廟在栢鄉縣北十五里内有石人　唐祖陵在隆平縣¶
南十五里唐祖宣皇帝塟此　象城在隆平縣三十五¶
里舜弟象嘗居於此(輿地/紀勝)¶
人物南北朝李靈平棘人魏道武時以才俊被徴拜中¶
書愽士累官洛州刺史贈鉅鹿郡公　李順靈從父弟¶
多計策仕魏征伐有功賜爵平棘子　李璨靈之弟仕¶
魏為中書郎以定淮北功賜爵始豐侯子二元茂宣茂¶
<pb:KR3k0025_WYG_021-42a>¶
曾孫名槩俱有文學　李謐孝伯從孫十嵗喪父哀毁¶
動人事兄極恭十三通詩書厯數鄉人以神童號之魏¶
文徴拜著作郎不就賜號貞静處士　隋李徳饒璨四¶
世孫好學有至性仕為監察御史　唐李思行州人髙¶
祖起兵時以賛大議受左統軍累功遷嘉州刺史樂安¶
郡公　李素立髙邑人擢監察御史有犯法不至死者¶
髙祖欲殺之素立堅執不可帝嘉納之累爵髙邑侯¶
李嶠賛皇人十五通五經舉進士任給事嘗辨狄仁傑¶
<pb:KR3k0025_WYG_021-42b>¶
寃獄　李華賛皇人舉進士累官吏部貟外郎　李翺¶
州人中進士第初為國子愽士嘗面斥宰相李逢吉之¶
過後拜諌議大夫　李吉甫栖筠子為翰林院學士擢¶
中書侍郎引薦賢士時稱賢相　李絳賛皇人舉進士¶
官翰林學士後與李吉甫同相甚鯁直獻宗稱為真宰¶
相　李徳裕吉甫子初為翰林學士曽上丹扆六箴後¶
拜封衛國公　皇朝宋綬平棘人性孝謹清介擢進士¶
累官資政殿學士叅知政事　李京州人中進士第遷¶
<pb:KR3k0025_WYG_021-43a>¶
監察御史數上書言事切直　王徳用州人累功遷集¶
慶軍節度使名聞四夷時號黒王相公　郭諮平棘人¶
舉進士𨽻殿中丞嘗陳治水禦戎之䇿時論偉之(同/上)¶
集夜渡濁河津衣中劍滿身昨縁秦苦楚来往大梁頻¶
(鄭/縱)黄雲同入塞白首獨還家(同/上)天官動將星漢地桞條¶
青萬里鳴刁斗三軍出井陘(王摩/詰)忘身辭鳳闕報國取¶
龍廷　不學書生輩窻中老一經(並同/上)¶
本朝大觀三年陞為大藩崇寜四年賜軍額宣和元年¶
<pb:KR3k0025_WYG_021-43b>¶
陞為府熈寜六年省隆平縣為鎮入臨城元祐元年復¶
熈寜五年省栢鄉賛皇二縣為鎮入高邑元祐元年皆¶
復(沿革/表)川原落落曙光開四顧山河亦快哉(遺/山)歴代遷¶
闗河雁風吹寒秋(文/山)¶
　　　　保州(倚郭一/)　(保塞/)¶
郡號上谷　清苑¶
州沿革天文尾箕兼昴畢分野禹貢冀州之域戰國時¶
屬趙秦為上谷鉅鹿二郡地漢為涿郡及信都中山國¶
<pb:KR3k0025_WYG_021-44a>¶
地晉屬范陽髙陽中山安平河間國後魏為樂浪北平¶
上谷郡地隋屬上谷愽陵河間三郡始於此置清苑縣¶
唐時其地屬莫定滿瀛等州五代晉割屬契丹於此置¶
秦州後移州治蒲城而舊州仍為清苑縣本朝即縣置¶
保塞軍(沿革/表)¶
縣沿革保塞本漢樊輿縣屬涿郡北齊省入永寜軍隋¶
改為清苑縣屬河間郡以境内有清苑河故名唐屬莫¶
州五代因之本朝改保塞縣(同/上)¶
<pb:KR3k0025_WYG_021-44b>¶
形勝郎山在郡西北五十里其峯尖鋭如削　松山在¶
保塞縣西北七十里山多松樹每風雨摗之若笙簧然¶
　百花嶼在郡城西北九十里髙數仭百花繁盛　清¶
苑河在保塞縣西二里遶城南北至東合流入黄狗窊¶
　石橋河在郡城南梁河在郡城東三十里東流入於¶
海　蓮花池在郡治南中有看花亭　龍井在郡城南¶
相傳有龍居焉　龍泉井在郡東北八十里相傳井甃¶
於秦漢時後人浚井得觀音像及水瓶因水常泛溢立¶
<pb:KR3k0025_WYG_021-45a>¶
觀音祠鎮之　横翠樓在郡東　萬卷樓在郡治内¶
臨漪亭在郡内澄瀾蕩漾簾户疏越魚泳鳥翔雖城市¶
囂囂而得三湘七澤之樂　髙陽城在郡東南七十里¶
相𫝊顓頊所築(輿地/紀勝)¶
人物皇朝孫友行莫州保塞人常聚衆郎山屢敗契丹¶
仕漢周累官定州留後本朝加同平章事遷左龍武軍¶
大將軍　孫全照友行姪以廕補殿直從　田仲進擊¶
賊有功後敗契丹累加檢校工部尚書　劉渙文質子¶
<pb:KR3k0025_WYG_021-45b>¶
有才氣遇事敢為天聖中上疏請太后還政尋通判磁¶
州累官工部尚書弟滬有智畧仕至西路都廵檢　張¶
玉郡人𨽻狄青麾下善用鐵簡仁宗稱為真勇將從征¶
儂知髙有功河北三十七將推玉為第一後為馬步軍¶
都虞候(同/上)¶
集北風鳴晚角雨雪塞雲低(丁/稜)夜救龍城急朝焚虜帳¶
空(虞/臣)汗馬牧秋月疲卒卧霜風(劉/灣)塞外虜塵飛頻年出¶
武威死生随王劍辛苦向金㣲(郭元/振)¶
<pb:KR3k0025_WYG_021-46a>¶
本朝建隆初置保塞軍太平興國六年建為州政和三¶
年賜郡名曰清苑太平興國八年析馬州蒲城之南境¶
入保塞(沿革/表)我行保州塞御河直其東山川猶有靈佳¶
氣何欝葱(文/山)顧我巾車囚乘風轉秋蓬辦香欲往拜惆¶
悵臨長空(前/人)¶
　¶
　¶
　¶
<pb:KR3k0025_WYG_021-46b>¶
　¶
　¶
　¶
　¶
　¶
　¶
　¶
　記纂淵海卷二十一¶
