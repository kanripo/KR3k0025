# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:35.196012
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷八十二
<pb:KR3k0025_WYG_082-1a>¶
欽定四庫全書¶
　記纂淵海卷八十二　　　宋　潘自牧　撰¶
　　字學部¶
　　　字¶
經五曰六書注云六書象形會意轉注指事假借諧聲¶
也(周禮/保氏)¶
子蒼頡觀鳥迹而成字鬼乃夜哭(淮南/子)¶
史蒼頡作書止戈為武(漢/書)字有六義一曰指事上下是¶
<pb:KR3k0025_WYG_082-1b>¶
也二曰象形日月是也三曰形聲江河是也四曰會意¶
武信是也五曰轉注老考是也六曰假借令長是也夫¶
指事者在上為上在下為下象形者日滿月虧效其形¶
也形聲者以類為形配以聲也會意者止戈為武人言¶
為信也轉注者以老為考也假借者數言同字其聲雖¶
異其文意一也(晉/書)自秦壊古文有八體一曰大篆(史籀/書)¶
二曰小篆(李斯/書)三曰刻符(即古/繆篆)四曰蟲書(即鳥書書幡/首象勢而書)¶
五曰摹印(秦璽/文也)六曰署書(漢蕭何所定以題/蒼龍白虎二闕)七曰殳書¶
<pb:KR3k0025_WYG_082-2a>¶
(殳有八觚/隨其勢書)八曰𨽻書(程邈所作/徒𨽻之書)王莽時使司空甄豐改¶
定古文復有六書一曰古文孔氏壁中書也二曰奇字¶
即古文而異者也三曰篆書秦篆書也四曰佐書即𨽻¶
書也五曰繆篆所以摹印也六曰鳥書所以書幡信也及¶
許慎説文用篆書為正以為體例最可得而論也(同/上)¶
傳記則天好改新字有言國中有或或者惑也乞一武¶
鎮之乃改作□復言武在口中與困何異乃改作圀(正/字)¶
(通/)篆籀八分𨽻章草草書飛白行書通謂之八體(尚書/故實)¶
<pb:KR3k0025_WYG_082-2b>¶
鶴頭蚊脚二書皆漢詔板所用各象形也(書法/苑)百體有¶
懸針書垂露書秦王破塜書金鵲鵠頭書虎爪書倒薤¶
書偃波書信幡書飛白書籀書繆書𫝊書制書列書日¶
書月書風書署書蟲書葉書明書逢書天竺書楷書芝¶
英𨽻花草𨽻鐘鼓𨽻仙人𨽻龍篆麒麟篆仙人篆魚篆¶
蟲篆鳥篆鼠篆科斗篆復有大篆小篆牛書蟲書草書¶
龍書猴書犬書雞書雲書雨書行書押書檝書藁書半¶
草書奏召用虎爪為不可學以防詐偽告下用偃波書¶
<pb:KR3k0025_WYG_082-3a>¶
謝草用蚋脚書節信用鳥書朝賀用填書亦施於婚姻¶
西域書起屍書右旋書蓮花書節分書大秦書䭾乗書¶
牸牛書樹葉書(闕/)　　　　　覆書天書龍鳥等書六¶
十四種簡秦書兼素書捨此之外書存猶一百二十體¶
(闕/注)五十六體書(晉徐安/子撰)五十一體書勢(蕭子/雲撰)隂陽分則¶
有三元八會之文又有八龍雲篆光明之章也其後三¶
皇之世演八會之文為龍鳳之章拘省雲篆之迹以為¶
順形梵書破分二道壊真從易乃為六十四種之書遂¶
<pb:KR3k0025_WYG_082-3b>¶
播之三十六天上下也今三元八會太極清山之所用¶
雲篆光明今所見神靈符書之字是也(真/誥)書有十體較¶
其優劣差之為神妙能之品居神品者二十有五妙品¶
九十有八能品一百有七古今善書盡於是矣(書/斷)真生¶
行行生草真如立行如行草如走未有未能立能行而能¶
妙於走者也(志/林)¶
集師宜八分之巧元帝三昧之章史籀李斯之篆梁鴻¶
曹喜之書莫不總華桂宫盈滿甲館竊以為鸞驚之勢¶
<pb:KR3k0025_WYG_082-4a>¶
既聞之於索靖鷹踀之巧又顯之於蔡邕是以遊霧重¶
雲𫝊敬禮之法鳥鵠魚鵷表揚泉之賦頗好六文多慙¶
三禮尚方大篆既甚牢落柱下方書何曾髣髴空慕河¶
間之聚書竟徴東平之獻表齊收尺牘顧已缺然北海¶
楷𨽻終成難擬(梁元帝上東/宫古跡啟)¶
本朝古之字書皆從左文凡字其類在左其義在右如¶
木類其左皆從木所謂右文凡如戔小也水之小者曰¶
淺金之小者曰錢貝之小者曰賤皆以戔為義也(筆/談)荆¶
<pb:KR3k0025_WYG_082-4b>¶
公著字説言一大為天一土為王日月為明且如以竹¶
䇿馬如何不是篤東坡戲之曰以竹䇿犬有甚好笑(同/上)¶
　　　評字¶
史齊髙帝與王僧䖍賭書畢帝曰誰為第一對曰臣書¶
臣中第一陛下書帝中第一帝笑曰卿可謂善自謀矣¶
(南史一或云帝問我書何如卿荅曰正書第一草書第/二陛下草第二正書第三臣無第三陛下無第一帝大)¶
(笑曰卿/善為辭)梁徐希秀謂王志為書聖　蕭引善書陳宣帝¶
嘗披奏事指引署名曰此字筆勢翩翩似鳥之欲飛引¶
<pb:KR3k0025_WYG_082-5a>¶
謝曰此乃陛下假其毛羽耳(並同/上)沙門智永善王羲之¶
書虞世南師焉妙得其體(舊唐/書)歐陽詢初效王羲之書¶
後險勁過之因自名其體尺牘所𫝊人以為法禇遂良¶
亦以書自名嘗問虞世南曰吾書何如智永荅曰吾聞¶
彼一字直五萬君豈得比遂良曰孰與詢曰吾聞詢不¶
擇紙筆皆得如志君豈得比(唐/書)貞觀永徽間虞世南禇¶
遂良以書顓家後莫能繼薛稷外祖魏徵家多藏虞禇¶
書稷鋭情臨倣結體遒麗遂以書名天下　徐浩嘗書¶
<pb:KR3k0025_WYG_082-5b>¶
四十二幅屏八體皆備世狀其法曰怒猊抉石渴驥奔¶
泉　穆宗問栁公權用筆法對曰心正則筆正筆正乃¶
可法矣帝改容悟其筆諫也其書法結體勁媚自目一¶
家文宗命題殿壁歎曰鍾王無以加之嘗書京兆西明¶
寺金剛經有鍾王歐虞禇陸諸家法自為得意　吕向¶
工草𨽻能一筆環寫百字若縈髮然世號連錦書(並同/上)¶
𫝊記梁武帝評書云鍾繇書如雲鵠遊天羣鳬戲海王¶
羲之字勢雄逺如龍跳天門虎卧鳳闕(書/斷)衛夫人正書¶
<pb:KR3k0025_WYG_082-6a>¶
入妙品如玉壺之氷瑶臺之月婉然芳樹穆若清風(法/書)¶
(苑/)王右軍書如謝家子弟縱復不端正者爽爽有一種¶
風氣王子敬書如河洛間少年雖皆充悦而舉體躁跳¶
殊不可耐羊欣書如大家婢為夫人雖處其位而居止¶
羞澁終不似真徐淮南書如南岡士大夫徒好尚風軌¶
終不免寒乞阮研書如貴胄失品次不能復排突英賢¶
王儀同書如晉安帝非不處尊髙而都無神施吳興書¶
如新亭傖父一往見似揚州人共語便音態出陶隠居¶
<pb:KR3k0025_WYG_082-6b>¶
書如吳興小兒形雖未成長而骨體甚駿快殷均書如¶
髙麗使人抗浪甚有意氣滋韻終不精味袁山松書如¶
深山道士見人便欲退縮蕭子雲書如春初望山林花¶
無處不發如論經道人無細不言崔子玉書如危峰阻¶
日孤松一枝有絶望之意師宜官書如鵰羽未息翩翩¶
自逝韋誕書如龍威虎振劍抜弩張蔡邕書骨氣風逺¶
爽爽為神鍾司徒書字十二種意外殊妙實亦多奇邯¶
鄲淳書應規入矩方圓乃成張伯英書如漢武帝愛道¶
<pb:KR3k0025_WYG_082-7a>¶
憑虛欲仙索靖書如飄風忽舉鷙鳥不飛皇象書如歌¶
聲繞梁琴人捨揮衛常書如插花美人舞笑鏡臺孟光¶
禄書如崩山絶崖人見可畏張芝驚奇鍾繇特絶逸少¶
鼎能獻之冠世四夷其頽洪芳不滅羊真孫草蕭行范¶
篆各一時妙絶鍾繇書若飛鴻戲海舞鶴遊天行間希¶
宻實亦難過蕭思話書若墨連綿衣勢屈强若龍跳淵¶
門虎卧鳳闕薄紹之書字勢蹉跎如舞妓低聲仙人嘯¶
樹(袁昂古/今書評)王子敬𨽻行草章草飛白五體俱入神八分¶
<pb:KR3k0025_WYG_082-7b>¶
入能(書/斷)¶
集智永禪師書骨氣深隠體兼衆妙精能之至反過疎¶
淡歐陽率更書研𦂳抜羣尤工於小楷禇河南書清逺¶
蕭散微雜𨽻體張長史草書頽然天放畧有㸃畫處而¶
意態自足號稱神逸今世稱善草書者或不能真行此¶
大妄也今長安有長史真書郎官石柱記作字簡逺如¶
晉宋間人顔魯公書雄秀獨出一變古法如杜子美詩¶
格尤天縱奄有漢魏晉宋以來風流後之作者殆難復¶
<pb:KR3k0025_WYG_082-8a>¶
手栁少師書本出於顔而能自出新意一字百金非虛¶
語也(東坡題唐/六家書後)楊凝式筆蹟雄强往往與顔行相上下¶
今世多稱李建中宋宣獻書宋寒而李裕殆是浪得名¶
惟蔡君謨書姿格既髙而學亦至當為本朝第一(仇池/筆記)¶
歐陽文忠言蔡君謨獨步當世此為至言君謨行書第¶
一小楷第二草字第三大字為少疎也(東/坡)蘭亭繭紙入¶
昭陵世間遺墨猶雲騰顔公變法出新意細筋入骨如¶
秋鷹徐家父子亦秀絶字外出力中藏稜嶧山𫝊刻典¶
<pb:KR3k0025_WYG_082-8b>¶
刑在千載筆法留陽氷杜陵評書貴痩硬此論未公吾¶
不憑短長肥痩各有態玉環飛燕誰敢憎(同/上)¶
　　　篆書¶
𫝊記按大篆者周宣王太史史籀所作也(書/斷)籀文者史¶
籀所作也與古大文篆小異後人以名稱書謂之籀文¶
六書二曰奇字是也　小篆者秦丞相李斯所作也增¶
損大篆異同籀文亦曰秦篆(並同/上)古文可為上古大篆¶
為中古小篆為下古(書/評)李斯妙篆省改之為小篆著蒼¶
<pb:KR3k0025_WYG_082-9a>¶
頡篇七章　始皇以和氏之璧琢而為璽令李斯書其¶
文今泰山及泰皇等碑並其遺跡　李斯小篆入神大¶
篆入妙　蔡伯喈嵩山學書於石室内得一素書八角¶
垂芒篆寫李斯并史籀用筆勢(並同/上)石鼓文謂之周宣¶
王獵共有十鼓其文則史籀大篆也(法書/苑)梁昇卿善小¶
篆吕總云如落玉隨珠皆得其妙(同/上)蕭何善篆籀為前¶
殿成覃思三月以題其額(筆陣/圖)李陽氷善小篆自言斯¶
翁之後直至小生(國史/補)¶
<pb:KR3k0025_WYG_082-9b>¶
集緬想聖達立制造書之意於天地山川得方圓流峙¶
之形於日月星辰得經緯昭回之度於雲霞草木得霏¶
布滋漫之容於衣冠文物得揖讓周旋之體於鬢眉口¶
鼻得喜怒慘舒之分於蟲魚禽獸得屈伸飛動之理於¶
骨相齒牙得擺拉咀嚼之勢隨手萬變任心所成可謂¶
通三才之氣象備萬物之情狀者矣(李陽氷/論古篆)字體不類¶
𨽻與科(韓石/鼔歌)¶
本朝秦始皇初并天下登瑯琊臺刻石頌秦徳二世復¶
<pb:KR3k0025_WYG_082-10a>¶
刻詔書其旁今頌詩亡矣而二世詔書具在江文勛好¶
古善篆𨽻有絶人者其文字之工世亦莫及皆不可廢¶
(東坡/集)¶
　　　𨽻書¶
𫝊記按𨽻書者秦下邽人程邈所作也邈得罪雲陽獄¶
中覃思十年益小篆方圖而為𨽻書三千字奏之始皇¶
用以為𨽻人佐書故曰𨽻書(書/斷)鍾會尤工𨽻書飄然有¶
凌雲之志嘗詐為荀勗書就勗母鍾夫人取寳劍(同/上)王¶
<pb:KR3k0025_WYG_082-10b>¶
次仲者古之神仙也得李斯用筆意乃摹諸石置之超¶
然臺上夫秦雖無道然當戰國之時以為世之篆文難¶
於速就乃為𨽻書(廣/記)庾肩吾按酈善長水經注臨淄人¶
發古塜得銅棺棺外書齊太公六代孫胡公之棺唯三¶
字古文餘同今書按胡公在春秋前即𨽻書興於周代¶
明矣當時猶與古文相參程邈始廢古文而全用𨽻又¶
丘光遲以𨽻書之興於周代謂亥有二首六身如布算¶
之狀按此亥文則春秋已有𨽻書矣(法書/苑)唐太宗工𨽻¶
<pb:KR3k0025_WYG_082-11a>¶
書師虞世南嘗患難於戈法一日書戩字乃空其落虞¶
世南取筆填之帝以示魏鄭公曰朕學世南似盡其法¶
鄭公曰仰觀聖作唯戩字戈法頗逼真上深嘆其藻識¶
(同/上)𨽻有繫石波最為難作(書/訣)¶
　　　八分¶
傳記按八分者秦羽人王次仲所作也王愔云王次仲¶
以𨽻楷藏古今法書(法書/苑)¶
　　　行書¶
<pb:KR3k0025_WYG_082-11b>¶
傳記按行書者後漢潁川劉徳升所造也行書即正書¶
之小偽務從簡易相間流行故謂之行書王愔云晉世¶
以來工書者多以行書著名鍾元常善行押書是也爾¶
後王羲之獻之並造其極焉(書/斷)胡昭與鍾繇並師劉徳¶
升俱善於行草而胡肥鍾痩(同/上)行書非草非真離方遁¶
圓在乎季孟兼真謂之真行帶草謂之行草(法書/苑)吳皇¶
象善行草書世稱沉著痛快(同/上)鍾胡二家為行書法今¶
大行於世(類/要)¶
<pb:KR3k0025_WYG_082-12a>¶
　　　草書¶
史漢興而有草書至章帝而齊相杜度號善作篇崔瓊¶
崔寔亦皆稱工杜氏投字甚安而書體微痩崔氏甚得¶
筆勢而結字小疎𢎞農張伯英因而精轉甚巧至今猶¶
寳其書韋仲将謂之草聖伯英弟文舒者次伯英又有¶
姜孟穎梁孔達田彦和及韋仲将之徒皆伯英弟子有¶
名於世羅叔景趙元嗣者與伯英並時或云伯英自稱¶
上比崔杜不足下方羅趙有餘張旭嗜酒每大醉呼叫¶
<pb:KR3k0025_WYG_082-12b>¶
狂走乃下筆或以頭濡墨而書既醒自視以為神不可¶
復得也世呼張顛初任為常熟尉有老人陳牒求判宿¶
昔又求旭怒老人曰觀公筆奇妙欲以藏家耳因問所¶
藏盡出其父書旭覽之天下奇筆也自是盡其法(唐/書)¶
傳記按草書者後漢徴士張伯英所造也梁武帝草書¶
狀曰蔡邕云秦時諸侯相長羽檄相傳遂作赴急之書¶
蓋今之草是也(書/斷)長沙僧懐素自言草聖三昧(國史/補)索¶
靖草聖絶代名曰銀鉤蠆尾　鄭䖍草書如風送雲收¶
<pb:KR3k0025_WYG_082-13a>¶
霞催月上　張芝剙草作楷法字方八分(書/斷)師宜官南¶
陽人靈帝好書徵天下攻書於鴻都門至數百人八分¶
稱宜官為最　鍾頴書最妙者八分有魏受禪碑此為¶
最也(同/上)蔡邕工書篆𨽻尤得八分之精微(書/斷)蔡文姬曰¶
臣父云割𨽻字八分取二分割篆二分取八分故名八¶
分張懐瓘云本楷字漸若八字分散故名八分(法書/苑)八¶
分有隼尾波最為難作(書/談)韓擇木工八分師蔡邕法風¶
流閑媚號伯喈中興　蕭子良云漢靈帝時上谷王次¶
<pb:KR3k0025_WYG_082-13b>¶
仲與秦時同姓名也亦依八分書¶
集碑之所形将垂久逺篆籀即至朴昧者難知行𨽻又¶
太見涉於非敬惟八分得文質之至中二妙相兼經古¶
今而不惑(令狐楚與/嚴少保書)蒼頡鳥迹既茫昧字體變化如浮¶
雲陳倉石鼓文已訛大小二篆生八分秦有李斯漢蔡¶
邕中間作者寂不聞(杜/詩)惜哉李蔡不復作吾甥李潮下¶
筆親尚書韓擇木騎曹蔡有鄰開元以來數八分潮也¶
奄有二子成三人八分一字值萬金蛟龍盤挐肉屈强¶
<pb:KR3k0025_WYG_082-14a>¶
(並同/上)阿買不識字頗知書八分詩成使之寫亦足張吾¶
軍(韓/集)¶
　　　楷書¶
史上谷王次仲始作楷法至靈帝好書時多能者而師¶
宜官為最大則一字徑丈小者方寸千言甚矜其能或¶
不時前詣酒家飲因書其壁顧觀者以讐酒討錢足而¶
滅之每書輒削其柎梁鵠乃益為版而飲之酒俟其醉¶
而竊其柎(晉/書)¶
<pb:KR3k0025_WYG_082-14b>¶
傳記秦羽人王次仲以𨽻書作楷法(書/斷)王獻之字子敬¶
幼學於父後改變制度率爾師心冥合天矩年五六嵗¶
時學書右軍從後潛掣其筆不脱乃嘆曰此兒當有大¶
名遂書樂毅論與之學竟能極小真書可謂窮微入聖¶
(書/斷)隋文帝曰妙書冠絶古今字之體勢一筆而成　衛¶
瓘索靖號一臺二妙瓘云我得伯英之筋恒得其骨靖¶
得其肉(恒謂/衛恒)杜預三世善草書(並/同)¶
集悲風生微綃萬物起古色(杜甫詠張/旭草書圖)嗚呼東吳精逸¶
<pb:KR3k0025_WYG_082-15a>¶
氣感清識(同/上)¶
本朝顛張醉素兩禿翁追逐世好稱書工何曽夢見王與¶
鍾妄自粉飾欺盲聾有如市井倡抹紅妖歌慢舞眩兒童¶
謝家夫人淡丰容蕭然自有林下風天風蕩蕩驚跳龍山林¶
飛鳥一掃空為君草書續其終待我他日無匆匆(東坡題王/逸少帖)¶
　　　章草¶
傳記按章草漢黄門令史史游所造也愔云漢元帝時史¶
游作急就章解散𨽻體麄書之漢俗隨漸以行之是也(書/斷)¶
<pb:KR3k0025_WYG_082-15b>¶
崔瓊善章草書師於杜度而媚輒過之㸃畫精微神變¶
無礙王隱謂之草賢　張伯英尤善章草韋仲将謂之¶
草聖(書/評)張旭章草類伯英時人謂之亞聖(書/斷)史游作急¶
就章蓋插𨽻之規矩存字之梗槩本草創之義謂之草¶
書至建初中杜度善草章帝詔上章表令作草體始號¶
章草(法書/苑)羲之常以章草答庾亮亮示翼翼因與羲之¶
書云吾昔有伯英章草數紙過江顛沛遂至忘失常歎¶
妙迹永絶忽見足下答家兄書恍若神明還舊觀(圖書/薈粹)¶
<pb:KR3k0025_WYG_082-16a>¶
　　　飛白¶
𫝊記按飛白書者後漢左中郎蔡邕所作也王隠王愔並¶
云飛白變楷制也本是宫殿題署勢勁文字宜輕微不滿¶
名既為飛白王僧䖍云飛白八分之輕者邕在鴻都門見¶
匠人施堊帚遂創意焉(書/斷)李嗣真云王逸少飛白猶霧縠¶
卷舒煙空炤灼長劍耿介而倚天勁矢超忽而無地可謂¶
飛白之仙(法/書)吳張敬禮善飛白以為飄若浮雲激如驚電¶
　晉王廙善飛白書若鵰鶚之翅羽旌旗之卷舒　蕭侍¶
<pb:KR3k0025_WYG_082-16b>¶
中飛白浄可愛令取掃帚沾泥汁中以書壁為方丈一¶
字晻曖斐亹極有體勢(㑹/萃)梁武帝謂蕭子雲曰蔡邕飛¶
而不白羲之白而不飛飛白之間在卿斟酌耳(尚書/故實)梁¶
武帝造寺令蕭子雲飛白大書蕭寺至今一字存焉(國史/補)¶
集秋毫精勁霜素凝鮮玷此瑶波染彼松煙超工八法¶
盡竒六文輕如遊霧重似崩雲(鮑/照)翠箔映雪羅衣隨風¶
崩雲委地游霧縈空(類/要)煙霧交霏虯鸞縈動(同/上)¶
本朝仁宗飛白尤妙李唐卿撰飛白三百㸃以進上乃¶
<pb:KR3k0025_WYG_082-17a>¶
為清浄二字賜之其六㸃尤為竒絶又出三百㸃之外¶
(歸田/録)霏霏乎其若輕雲之蔽月翻翻乎其若長風之卷¶
斾也猗猗乎其若遊絲之縈栁絮裊裊乎其若流水之¶
舞荇蔕也(東坡/贊)金牋洒飛白瑞霧縈長虹(同/上)¶
　　　硯¶
史栁公權嘗評硯以青州石未為第一言墨易冷絳州¶
墨硯次之(唐/書)¶
𫝊記漢武帝賜青鐵硯是于闐國所獻(博物/志)漢制天子以¶
<pb:KR3k0025_WYG_082-17b>¶
酒為書滴以玉為硯取其不氷(西京/雜記)唐李衞公收硯至多¶
其尤妙者名結鄰言與相結為鄰也(開元/錄)内中有七寳硯¶
鑪冬寒氷自消(開元天/寳遺事)薛稷為硯封九錫拜離石鄉侯使¶
持節即墨軍事兼鐵面尚書(雲仙/散錄)徐𤣥之夜讀書見人物¶
如粟米數百皆具甲胄擁一紫衣者行案上𫝊呼曰蚍蜉¶
王欲觀魚於紫石潭漁具數十入硯中皆獲小魚(異聞/錄)許¶
漢陽遇龍女以白玉為硯玻瓈為匣硯中皆貯銀水(博異/志)¶
集採隂山之潛璞(傅𤣥/賦)即方圓以定形鍛金鐵以為池¶
<pb:KR3k0025_WYG_082-18a>¶
木貴其能軟石美其潤堅加采漆之膠固含沖徳之清¶
𤣥(同/上)琉璃硯水長枯槁(李/白)巨璞禹鑿餘(杜/詩)其光或雷電¶
其滑乃波濤(同/上)文字之祥君家其曰(韓髙仙/君硯銘)𢎞農陶泓¶
(毛穎/傳)栁州龍壁多秀石可觀(栁/文)端州石工巧如神踏天¶
磨刀割紫雲傭刓抱水含滿唇暗洒萇𢎞冷血㾗(李/賀)紗¶
帷晝暖墨花春輕漚漂沬松麝薰(同/上)¶
本朝硯四十餘品以青州紅絲石第一斧柯山第二龍¶
尾石第三餘皆在中下雖銅雀臺古瓦硯列於下品特¶
<pb:KR3k0025_WYG_082-18b>¶
存古物耳端所出有四品嵓石為甲石屋次之西坑又¶
次之後埜為劣而嵓石又分上下又有活眼死眼之别¶
圓暈相重黄黑相間黳精在内晶瑩可愛謂之活眼四¶
旁浸漬不甚鮮明謂之淚眼形體略具内外皆白殊無¶
光彩謂之死眼活眼勝淚眼淚眼勝死眼死眼勝無眼¶
(蘇易簡/硯譜)歙州石出於龍尾溪以金星為貴　虢州澄泥¶
唐人品硯以為第一今人罕用澤州道人吕翁作澄泥¶
硯堅重如石上著名字　李充伯得玉材琢為硯發墨¶
<pb:KR3k0025_WYG_082-19a>¶
可愛　青州以熟鐵為硯甚發墨有柄可執　世言端¶
溪水中石其色青山半石其色紫山絶頂者尤潤如猪¶
肝色者佳其貯水處有白　黄色㸃者謂之鴝鵒眼脉¶
理黄者謂之金線紋其山號斧柯　端溪石硯之美正¶
在於眼如木之有節今不知者乃以為石病吁可痛哉¶
惟上嵓有眼眼之美者青緑黄三色相重多者自外至¶
心凡九重其生於墨池之外者謂之髙眼生於内者曰¶
低眼髙眼尤可尚以其不為墨漬常可睹也或云石有¶
<pb:KR3k0025_WYG_082-19b>¶
金線為美正其病也　端溪有斧柯茶園将軍池同是¶
一溪惟斧柯出者佳茶園次之将軍又次之(並同/上)端石¶
本以子石為上流俗𫝊訛遂以紫石為上然十無一二¶
發墨者但充玩好而已歙石大抵多發墨以金星為貴¶
端溪以北嵓為上龍尾以深溪為上較其優劣龍尾逺¶
出端溪上而端溪以後出見貴爾(歐公/硯譜)端溪有三種曰¶
上嵓曰西坑曰後埜西坑硯三當嵓石之一後埜三當¶
西坑之一(東軒/筆録)唐林夫與余端硯一枚極佳但小而凸¶
<pb:KR3k0025_WYG_082-20a>¶
磨墨不甚便作硯者意待數百年後硯平乃便墨耳一¶
硯猶須作數百年計而作事乃不為明日計可不謂大¶
惑耶(東/坡)淄石號韞玉硯發墨而損筆端石非上嵓者宜¶
筆而褪墨二者當安所去取用褪墨硯如騎鈍馬數步¶
一鞭數字一磨不如騎騾用瓦硯也　澤州金道人澄¶
泥硯多作投壺樣其首有吕字非刻非畫堅緻可以試¶
金(並同/上)君看龍尾豈石材玉徳金聲寓於石與天作石¶
來幾時與人作硯初不辭詩成鮑謝石何與筆落鍾王¶
<pb:KR3k0025_WYG_082-20b>¶
硯不知(東坡贈/龍尾硯)羅文歙人也上世隠龍尾山漢武帝召¶
見叩擊之其音鏗鏗可聴上喜曰古所謂玉質而金聲¶
者子真是也使待詔中書久之更拜舎人(東坡萬石/君羅文傳)玉¶
堂新樣世争𫝊况以蠻溪緑石鐫(王荆/公)江上有石形色¶
類石以為硯蘇子美詩云我疑此山石久為月照著¶
老蚌吸月月降胎水犀望星星入角彤霞爍石變丹砂¶
白虹貫岩生美璞(子美/集)久聞閩石鴨頭緑可磨桂溪龍¶
文刀莫嫌文吏不知武要識飽霜秋兔毫(山/谷)琢雕山骨¶
<pb:KR3k0025_WYG_082-21a>¶
秀磨礲發光炯體潤雲氣生寒泉冽幽井平生心腹交¶
陳𤣥與毛頴徳重不傾側中虛但明静置之几案上吾¶
方日三省(同/上)¶
　　　筆¶
史晉王珣夢人以一大筆如椽與之既覺語人曰當有¶
大手筆事(晉/書)江淹夢人與五色筆由是文藻日新後又¶
夢郭璞取去自後為詩絶無美者(本/傳)歐陽通詢之子也¶
以狸毛為筆覆以兔毫管用象犀非是未嘗書(唐本/傳)和¶
<pb:KR3k0025_WYG_082-21b>¶
凝夢人以五色筆一束與之自是才思敏贍十九登進¶
士第(五代/史)史洪肇曰安朝廷定禍亂直須長鎗大劍毛¶
錐子安足用哉(同/上)¶
傳記𤣥龜負圖出周公援筆以時文寫之(尚書/中候)畨禺諸¶
郡多以青羊毛為筆或用山雉豐狐之毫鼠鬚麝毛狸¶
毛為被以為筆(樹萱/録)有人以緑沉漆竹管及鏤管見遺¶
斯亦可玩詎必以金玉哉嘗答牛亨之問曰蒙恬以枯¶
木為管鹿毛為柱羊毛為被(王羲之/筆經)昔人有以琉璃象¶
<pb:KR3k0025_WYG_082-22a>¶
牙為筆管麗飾則有之然筆須輕便重則躓矣(同/上)紀少¶
瑜嘗夢陸倕以一束青鏤管筆授之曰卿自擇其善者¶
其文因此大進(青箱/雜記)漢制天子筆以錯寳為跗毛皆以¶
秋兔之毫(西京/雜記)漢末一筆之匣雕以黄金飾以和璧綴¶
以隋珠文以翡翠(傅/子)石晉之末有一髙士每夜作筆付¶
其家室至曉闔户而出以竹筒銜壁外向如引水者置¶
錢其中則一管躍出筆盡雖官府勢要求之無復有也¶
時人謂之仙筆(四/譜)宣州諸葛氏能作筆栁公權求之先¶
<pb:KR3k0025_WYG_082-22b>¶
與二管語其子曰栁學士如能書當留此筆不爾退還¶
即以常筆與之未幾果退還先與者二筆非右軍不能¶
用也(同/上)晉韋日好作筆王子敬得其筆歎為絶世(書/斷)許¶
漢陽遇龍女觀其筆白玉為管(博異/志)智永禪師學書有¶
秃筆頭十瓮取瘞之謂之退筆塜(尚書/故實)嶺南嘗有郡牧¶
得兔皮使工人製筆醉失之因剪已鬚為筆甚善便使¶
為之工者以實對遂下令使一户輸人鬚或不能致輒¶
責其直(異物/志)有書生謁李林甫曰管子文後化為筆(大/唐)¶
<pb:KR3k0025_WYG_082-23a>¶
(遺/事)有僦馬生甚貧遇人與虎毛紅筆管一枝曰所須但¶
呵筆即得之然夫妻之外令一人知則殆矣時方暑欲¶
凝煙帳風篁扇皆呵而得之一日晩思兔頭羮連呵得¶
數盤夫妻不能盡以與鄰家自是呵之無應(纂異/記)薛稷¶
為筆封九錫拜墨曹都統墨水郡王兼毛州刺史(雲仙/散録)¶
李仲甫賣筆遼東市一筆三錢如無錢亦與筆(神仙/傳)¶
集毛頴者中山人也秦始皇時蒙将軍恬南伐楚次中¶
山圍毛氏之族抜其豪載頴以歸秦皇使恬賜之湯沐¶
<pb:KR3k0025_WYG_082-23b>¶
而封諸管城號曰管城子累拜中書令上嘗呼為中書¶
君頴與絳人陳𤣥𢎞農陶泓及會稽楮先生友善其出¶
處必偕後因進見上将有任使拂拭之因免冠謝上見¶
其髮秃笑曰中書君老而秃不任吾用吾嘗謂君中書¶
君今不中書耶因不復召歸封邑終於管城其子孫甚¶
盛惟居中山者能繼祖父業(韓毛/頴傳)韡韚彤管冉冉輕翰¶
正色𤣥墨銘心寫言(傅𤣥/筆銘)英華表玉笈佳麗稱珠網無¶
如兹制奇彫飾雜衆象仰出寫含花横插舉仙掌幸因¶
<pb:KR3k0025_WYG_082-24a>¶
提拾用遂厠璇臺賞(梁簡/文帝)夢筆深藏五色毫(李義/山)截玉¶
銛錐作妙形貯雲含霧到南溟尚書舊用裁天詔内史¶
新将寫道經(栁/文)¶
本朝宣州諸葛氏筆擅名天下久矣縱其間不甚佳者¶
終有家法如北茶内庫酒教坊樂雖弊精疲神欲强學¶
之而草野終不可脫(東/坡)一沐管城頴　為把栗尾書溪¶
藤　蒼鼠奮鬛飲松腴(並同/上)¶
　　　墨¶
<pb:KR3k0025_WYG_082-24b>¶
𫝊記楚王靈䕫造紅白二墨及書寫衣服黑衣用白書¶
白衣用紅書自成一家(大唐龍/髓記)盧杞與馮盛相遇於道各¶
攜一囊杞發盛囊有墨一枚杞大笑盛正色曰天峰煤¶
和針魚腦入金溪子手中録離騷古本比公日提綾文¶
刺三百為名利奴顧當孰勝已而捜杞囊果是三百刺¶
　許芝有妙墨八㕑巢賊亂瘞於善和里第事平取之¶
墨已不見唯石蓮匣存焉(並同/上)𤣥宗御案墨曰龍香劑¶
一日見墨上有小道士如蠅而行上叱之曰臣墨之精¶
<pb:KR3k0025_WYG_082-25a>¶
黒松使者也凡世人有文者其墨上皆有龍賔十二上¶
神之乃以墨分掌文官(陶家瓶/餘事)墨文如履皮磨之有油¶
暈者一兩可染三萬筆(成老相/墨經)墨染三年字紙不能昬¶
暗者為上(同/上)李廷珪造墨其堅如玉其紋如犀(文房/四譜)懐¶
化郡掘塹得石墨甚多精好可寫書(廣州/記)漢尚書令僕¶
丞郎月給隃麋墨大小二枚(西京/雜記)南朝以墨為螺為量¶
為丸為枚陸雲與兄書送墨二螺梁科律御墨一量十¶
二丸漢官儀令僕丞郎賜墨一枚(北户/録)薛稷為墨封九¶
<pb:KR3k0025_WYG_082-25b>¶
錫拜松燕督䕶𤣥香太守兼亳州諸郡平章事是日墨¶
吐異氣結成樓臺(雲仙/散録)¶
集故藉翰林以為主人子墨以為客卿以風(長楊/賦)上黨¶
碧松煙夷陵丹砂末蘭麝凝珍墨精光乃堪發(古/詩)絳人¶
陳𤣥(韓/文)墨則上黨松心(江淹/賦)¶
本朝陸士衡與士龍書云登銅雀臺得曹公所藏石墨¶
數瓮今分渠一螺沈郎中師鄜延以石燭作墨堅重而¶
黒在松煙之上曹公所藏豈此物耶(仇池/筆記)王晉卿造墨¶
<pb:KR3k0025_WYG_082-26a>¶
用黄金丹砂墨成價與金等(同/上)唐末墨工李超與子庭¶
邽本姓奚江南賜姓李氏庭珪字者偽也(遯齋/閑覽)石昌言¶
蓄李庭珪墨不許人磨或庭邽始名庭珪故世有奚庭¶
珪墨又有李庭邽墨人或戲之曰子不磨墨墨将磨子¶
今昌言墓木拱矣墨固無恙可為好事之戒(坡/集)庭珪墨¶
有劍脊圓餅面多為龍紋嘉祐中仁宗以此墨賜近臣¶
曰新安香墨其後翰林承㫖賜者皆雙脊龍樣尤為佳¶
品(涑水/燕談)山谷取小錦囊中有墨半丸以示潘谷谷隔囊¶
<pb:KR3k0025_WYG_082-26b>¶
手之曰天下之寳也出之乃李庭珪墨又别取小錦囊¶
有墨一丸谷手之如前歎曰今老矣不能為之出之乃¶
谷少所作墨其精如此(邵氏/後錄)此墨足支二十年但恐風¶
霜侵髮齒非人磨墨墨磨人缾應未罄罍先恥(坡/詩)徂徠¶
無老松易水無良工珍才取樂浪妙手惟潘翁魚胞熟¶
萬杵犀角盤雙龍墨成不敢用進入蓬萊宫　書牕拾¶
輕煤佛帳拂餘馥辛勤破千夜收此一寸玉(並同/上)¶
　　　紙¶
<pb:KR3k0025_WYG_082-27a>¶
史自古書契多編以竹簡蔡倫乃造意用樹膚麻頭及¶
敝布魚網以為紙故天下咸稱蔡侯紙(後漢/書)¶
傳記左伯字子邑甚能造紙漢興有紙代簡至和帝時¶
蔡倫工為之而子邑尤得其妙(書/斷)南朝以紙為畨為幅¶
為枚湘東王上荆武紙萬幅筆四百枝簡文帝奉紅牋¶
二千畨又云送四色紙三萬枚荅湘東王也(比户/録)晉宋¶
間有一種紙長丈餘世謂前紙(同/上)宋亳間有紙織成界¶
道者謂之烏絲欄紙(國史/纂要)紙取東陽魚卵虛柔而滑浄¶
<pb:KR3k0025_WYG_082-27b>¶
者(墨/藪)蕭成採野麻土榖作五色斑紋紙(法書/苑)陟釐乃水¶
中苔取以為紙名苔紙青黄色晉武帝賜張華側理紙¶
即陟釐也語訛謂之側理(本/草)楊炎在中書後閤糊忩用¶
桃花紙塗以水油(鳳池/篇)毛重教授於道江春日主人宴¶
之賦散語曰蟣肝之奉何堪龍首之攀可望主人曰吾¶
勸以陸源鯖賞以栁綿紙(文房/寳飾)治紙之昬而不染墨者¶
用雨㸃螺磨紙左右三千計其病去矣　姜澄十嵗時¶
父苦無紙澄乃燒糠熁竹為之以供父澄小字洪兒鄉¶
<pb:KR3k0025_WYG_082-28a>¶
人號洪兒紙(童子通/神録)紙之善者蜀之金花魚子十色版¶
皆為佳矣(國史/補)澄心堂紙為天下之冠(硯/譜)石虎詔書以¶
五色紙著鳳雛口中(鄴中/記)琅玕紙十幅可為禮墨子嗣¶
(雜/俎)薛稷為紙封九錫拜楮國公白州刺史統領萬字軍¶
畧道中郎将(雲仙/散録)¶
集皎白猶霜雪方正若布棊宣情且記事寧同魚網時¶
(後梁/宣帝)三十六鱗充使時數畨猶得寄相思(段成式與温/庭筠云藍紙)¶
(詩/)會稽楮先生(韓/文)剡溪多古藤樹方春且死問溪人有¶
<pb:KR3k0025_WYG_082-28b>¶
言溪中多紙工斬代無時今士人自言能文者其數與¶
麻竹相多孰非書剡藤者耶雖舉以天下為溪猶不給¶
況一溪也予謂今錯為文者皆閼剡藤者也(舒元輿悲/剡溪古藤)¶
(文/)雖復鄴殿鳳銜漢朝魚網平準桃花中宫榖樹同以¶
慙兹靡滑謝此鮮華(劉孝威謝/官紙啓)¶
本朝昔人以海苔為紙今無復有今人以竹為紙亦古¶
所無有也(東/坡)山谷為范子黙求染鴉青紙詩云學似貧¶
家老破除古今迷望失三餘極知鵠白非新得謾染鴉¶
<pb:KR3k0025_WYG_082-29a>¶
青襲舊書(山/谷)深如女髮蘭膏罷明似山頭夜月餘為染¶
溪藤三百个待渠湔拂一床書(同/上)陽山老藤截玉昉烏¶
孫翠竹避寒光羅侯包贈室生白明於機上之流黄愧¶
無征西蠆尾手為寫黄門急就章變溪印藤卷盈百側¶
理羞滑繭羞白(並前/人)剡藤開玉板(坡/詩)¶
　　　牋¶
史陳後主常使張貴妃等八人夾坐江總孔範等十人¶
預宴號曰狎客先令婦人襞采牋製五言詩十客一時¶
<pb:KR3k0025_WYG_082-29b>¶
繼和(南/史)韋陟常以五色牋為書記使侍妾主之其裁荅¶
受意而已(唐/書)¶
𫝊記柏𤣥詔平準作桃花牋及縹緑青赤者(法書/苑)武公¶
愛妾曰非煙以金鳳牋寫詩寄象象以剡溪玉葉紙賦¶
詩以謝之(非煙/傳)非煙授趙象以連蟬錦香囊并碧苔牋¶
(同/上)薛濤好製小詩惜其幅大乃狹小之後減諸牋皆小¶
名曰薛濤牋(雞肋/集)明皇命李龜年持金花牋宣賜李白¶
(開元天/寶遺事)蜀中有松花牋金沙紙流沙紙彩霞紙金粉紙¶
<pb:KR3k0025_WYG_082-30a>¶
龍鳳紙近年皆盡唯十色牋尚在(牧堅談閑又王/廷詩有五色板)羅隠¶
喜筆工萇鳳即贈鴈頭牋百幅(龍鬚/記)¶
本朝川紙取布頭機餘經不受緯者治作之故名布頭¶
牋此紙冠天下六合人亦作終不及爾(東/坡)¶
　　　筆架¶
𫝊記蘇頲有一錦紋花石鏤為筆架每天欲雨即津出¶
如汁(開元天/寶遺事)李白遊慈恩寺寺僧捧牌乞詩白題訖僧¶
獻𤣥沙鉢緑英梅檀香格(海墨/徵言)¶
<pb:KR3k0025_WYG_082-30b>¶
集管插銅龍還笑王生之壁(庾肩吾/謝啓)若九疑之争出(吳/均)¶
(賦/)琉璃硯格終日隨身翡翠筆牀無時離手(玉臺/序)¶
　　　水滴¶
𫝊記廣州王去疾發晉靈公塜得玉蟾蜍一枚大如拳¶
容五合水光潤如新玉(西京/雜記)秦嘉婦與嘉書曰今奉金¶
錯盌一枚可以盛書水(世/説)¶
集鑄兹靈龜體象自然含源吐水有似清泉潤彼𤣥墨¶
染此柔翰申情寫意經緯羣言(傅𤣥水/龜銘)宫硯玉蟾蜍(杜/詩)¶
<pb:KR3k0025_WYG_082-31a>¶
玉蠩吐水霞光静彩翰揺風絳錦鮮(劉禹/錫)¶
本朝上賜羅文髙麗所獻銅瓶為飲器(東坡著/羅文傳)¶
　　　界方筆槽¶
集有借界尺筆槽而破其槽者白其主人曰韓直木如¶
常孤竹君無恙但半面之交忽然折節矣主人大笑(王/維)¶
(集/)¶
　¶
　¶
<pb:KR3k0025_WYG_082-31b>¶
　¶
　¶
　¶
　¶
　¶
　¶
　¶
　記纂淵海卷八十二¶
