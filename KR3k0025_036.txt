# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:33.873596
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷三十六
<pb:KR3k0025_WYG_036-1a>¶
欽定四庫全書¶
　記纂淵海卷三十六　　　宋　潘自牧　撰¶
　　仕宦部¶
　　　赴召¶
經賁於丘園束帛戔戔(易/)季春出幣帛聘名士(記/)凡君¶
召以三節二節以走一節以趨在官不俟屨在外不俟¶
車(玉/藻)翹翹車乘招我以弓　旃以召大夫弓以召士(左/傳)¶
君命召不俟駕行矣(論/語)¶
<pb:KR3k0025_WYG_036-1b>¶
子庶人以旃士以旂大夫以旌(孟子伯/夷篇)湯之於伊尹桓¶
公之於管仲則不敢召管仲且猶不可召(孟子/)聘人以¶
珪問人以璧召人以瑗絶人以玦反絶以環(荀/子)¶
史蕭何薨曹參聞之告舎人趣裝治行吾且入相居無¶
何使相且召參　四皓隠商山恵帝為太子為書卑辭¶
安車迎以為客乃至　賈誼為長沙太傅文帝思誼徴¶
之入見上方受釐坐宣室上因問鬼神之本誼具道其¶
所以然之故至夜半文帝前席曰吾乆不見賈生自以¶
<pb:KR3k0025_WYG_036-2a>¶
為過之今不及也　武帝遣使者安車蒲輪束帛加璧¶
召魯申公　汲黯召為淮陽太守黯泣曰願為中郎出¶
入禁闥補過拾遺上曰君薄淮陽耶吾今召君矣　平¶
帝徴天下通知逸經古記厯筭五經者所在為駕一封¶
軺車遣詣京師(漢/書)光武備安車𤣥纁遣使聘嚴光三返¶
而後至(後/漢)安帝時陳忠薦周燮馮良學行深純帝以𤣥¶
纁羔幣聘之(通/鑑)晉義陽成王望字子初時魏髙貴鄉公¶
好才愛士望與裴秀王沉鍾㑹並見親待公性急秀等¶
<pb:KR3k0025_WYG_036-2b>¶
居内職急有召便至以望外官特置追風車一乗毎有¶
宴集望奔馳而至(魏/書)太宗召馬周未至間遣使者四輩¶
敦趨(唐/書)¶
集鶴書赴隴(北山/移文)束帛旅于丘園旌命交乎途巷(選辨/亡論)¶
鳳凰初下紫泥詔謁帝稱觴登御筵　謬忝燕臺詔叨¶
陪郭隗蹤　骯髒辭故國昻藏入君門(李/白)風雲入壯懐¶
泉石别幽耳　濯纓起江湖(韓/集)除書忽到門冠帶便拘¶
束愧忝郎署迹謬蒙君子錄俯仰垂華纓飄風翔輕轂¶
<pb:KR3k0025_WYG_036-3a>¶
(韋應/物)¶
本朝還朝似夢中雙闕眩金碧復穿鵷鷺行強寄麋鹿¶
迹　還朝暫接鵷鷺翼便合劍佩趨明光　忽然眉上¶
有黄氣吾君漸欲收英髦　行聞宣室召歸近御爐煙¶
(東/坡)召還汲脩綆　南歸脫毒蠱入對隨孔鸞　漢庭日¶
日召嚴徐(山/谷)¶
　　　赴官¶
經齊侯使連稱管至父戍葵丘曰𤓰時而往(左/傳)¶
<pb:KR3k0025_WYG_036-3b>¶
史客曹郎主治羌胡事劇遷刺史其公遷縣令詔書賜¶
錢三萬與三臺祖餞治裝一月凖謁公卿凌朝乃發(後/漢)¶
(百官/志注)張輔為東郡太守賜裝錢三十萬以之官　鍾離¶
意上書薦劉平等有詔徴平等特賜辦裝錢(後/漢)¶
集牽絲及元興解龜在景平(謝靈運詩云牽絲謂牽王/如絲之言而仕也元興晉)¶
(安帝年號景平/宋少帝年號)¶
　　　交承¶
經舊令尹之政必以告新令尹(論/語)¶
<pb:KR3k0025_WYG_036-4a>¶
史曹參代蕭何為相舉事無所變更壹遵何之約束百¶
姓歌曰蕭何為法較若畫一曹參代之守而勿失　又¶
揚雄傳曰蕭規曹隨功若泰山　曹參去位屬其後相¶
曰以齊獄市為寄慎勿擾也後相曰治無大于此者乎¶
參曰夫獄市者所以并容也今君擾之姦人何所容乎¶
　黄霸代韓延夀居潁州因其迹而大治　延夀代蕭¶
望之為左馮翊而望之為御史大夫㑹御史當問事東¶
郡望之因令並問延夀在東郡時放散官錢千餘萬延¶
<pb:KR3k0025_WYG_036-4b>¶
夀竟坐弃市(漢/書)傅燮為漢陽太守初范津舉燮孝㢘及¶
為漢陽與交代合符而去　任尚代班超為都護謂超¶
曰小人猥承君後宜有以誨之(後/漢)謝方明善治郡承前¶
代人不易其政必當改者則以次漸移變使無迹可尋¶
(晉/書)楊於陵不敢易袁公之政(詳見太/守類)¶
本朝歐陽公知開封府所代包孝肅公以威嚴御下公¶
簡易循理不求赫赫之譽有以包公之政勵公者公曰¶
凡人才性不一吾亦任吾所長耳(神道/碑)王文正公曽李¶
<pb:KR3k0025_WYG_036-5a>¶
文定公迪皆狀元及罷相領青又為交承故文正送文¶
定詩有錦標得雋曽相繼金鼎調元亦踐更之句　詹¶
堅老下大理李端初為少卿詬曰子嘴尖如此誠姦人¶
也後十年堅老代端初為淮南漕端初頗省其面目因¶
曰郎中若有素者豈甞邂逅朝路中耶風采堂堂非曩¶
日比也堅老答言風采堂堂固非某所見但不知比往¶
時嘴尖否端初愧怍而悟(揮塵/録)同僚之契交承之分有¶
兄弟之義至其子孫亦世講之前輩專以此為務今人¶
<pb:KR3k0025_WYG_036-5b>¶
知之者蓋少矣(童蒙/訓)¶
　　　薦舉¶
經拔茅連茹以其彚征吉(易/)趙文子所舉於晉國管庫¶
之士七十餘家(記檀/弓)儒有内稱不避親外舉不避怨推¶
賢而進達之不望其報(儒/行)君子謂祁奚能舉善矣稱其¶
讐不為諂立其子不為比舉其偏不為黨(左/)子玉之敗¶
子之舉也舉以敗國將何賀焉　夫舉無他唯善所在¶
親䟽一也(同/上)仲弓問政子曰舉賢才曰焉知賢才而舉¶
<pb:KR3k0025_WYG_036-6a>¶
之曰舉爾所知爾所不知人其舍諸(論/語)¶
子趙簡王問于解狐曰孰可以為上黨守對曰荆柏柳¶
可趙簡王曰非子之讐乎對曰忠臣舉賢不避仇讐¶
趙武薦白屋之士六十家(韓/子)¶
史韓信亡去蕭何追之因薦於漢王曰必欲爭天下非¶
信無可與計事者　鄭當時為司農其推轂士及官屬¶
丞史誠有味其言也聞人之善言進之上唯恐後山東¶
諸公以此翕然稱鄭莊　韓安國嗜于財然推舉皆㢘¶
<pb:KR3k0025_WYG_036-6b>¶
士賢于己者也　於梁舉壺遂臧固郅佗皆天下之名¶
士　張安世甞有所薦其人來謝安世大恨以為舉賢¶
達能豈有私謝邪　何武為楚内史厚兩龔在沛郡厚¶
兩唐及為公卿薦之朝廷此人顯於世者何侯力也(漢/書)¶
宋宏薦桓譚召拜議郎給事中光武每醼輒令鼔琴宏¶
聞之悔於薦舉召譚讓之後大㑹帝使譚鼔琴宏曰臣¶
所以薦桓譚者望能以中正導主而令朝廷躭恱鄭聲¶
臣之罪也帝從容謝之　劉勝知善不薦聞惡不言隱¶
<pb:KR3k0025_WYG_036-7a>¶
情惜已自同寒蟬(後/漢)龐統性好論人每所稱述多過其¶
才人怪問之曰當今雅道陵遲善人少惡人多今拔十¶
得五猶可以崇勵世教(蜀/志)荀彧前後所舉皆命世大才¶
終為卿相者十數人(魏/志)凌寶移書大常薦同郡張贍曰¶
方今太清闢宇四門啓鑰(晉/書)裴頠薦韋忠於張華忠不¶
起曰裴逸民每有心託我我甞恐其溺于深淵而餘波¶
及我況乃褰裳就之哉(通/鑑)狄仁傑為相婁師徳實薦之¶
仁傑不知數擠師徳於外武后問仁傑曰師徳知人乎¶
<pb:KR3k0025_WYG_036-7b>¶
曰未聞武后以告仁傑嘆曰婁公盛徳我為所容　仁¶
傑薦張柬之姚崇桓彦範敬暉數人卒為名臣或曰天¶
下桃李盡在公門仁傑曰薦賢為國非為私也　武后¶
詔丞相各舉尚書郎一人仁傑薦子光嗣後稱職后曰¶
祁奚内舉果得人　崔祐甫當國薦舉惟其人未踰年¶
除吏幾八百員莫不諧允(唐/書)¶
傳記楚莊王罷朝而晏樊姬問之王曰與賢相虞丘子¶
語樊姬掩口而笑曰虞丘子為相數年未甞進一賢不¶
<pb:KR3k0025_WYG_036-8a>¶
智知而不進不忠王以告虞丘子虞丘子辭位而進孫¶
叔敖楚莊以霸(劉向/新序)殷中軍稱劉尊祖於庾公使取為¶
佐既見與語殊不稱庾大失望遂名之為羊公鶴昔羊¶
叔子有鶴善舞甞向客稱之客試使驅來氃氋而不肯¶
舞故稱比之(世/說)¶
集朝取一人焉拔其尤暮取一人焉拔其尤　誠不忍¶
竒寶横弃道側　昔人有鬻馬於市者知伯樂之善相¶
也從而求之伯樂一顧價増倍　屢為丞相言雖懇不¶
<pb:KR3k0025_WYG_036-8b>¶
見録　殿前羣公賜食罷驊騮踏路驕且閒稱多量少¶
裁鑑宻豈念幽桂遺榛菅㡬欲犯顔出薦口氣象硉砈¶
未可攀(韓/集)唯待吹噓送上天(杜/詩)¶
本朝王太尉薦寇萊公為相萊公數短太尉于上前上¶
謂太尉曰卿雖稱其美彼專談卿惡太尉曰臣在相位¶
久政事闕失必多凖對陛下無所隠益見其忠直此臣¶
所以重凖也上由是益賢太尉(言行/録)孫杵薦唐介呉中¶
復為御史孫晩為執政甞嘆曰吾何功以輔政惟薦二¶
<pb:KR3k0025_WYG_036-9a>¶
臺官為無愧耳(東軒/筆録)吕蒙正為相夾袋中有册子四方¶
人謁見必問其有何人才客去隨即䟽之或有一人而¶
數人稱之者必賢也朝廷求賢取之囊中故文武百官¶
各稱職(巵/史)范忠宣公薦引人才必以公議未甞示恩恵¶
於人　王沂公擢用人才絶口未甞言子弟曰獨不使¶
之知乎公曰若使之知是我徇私情而市私恩也恩欲¶
歸已怨使誰歸(言行/録)韓魏公喜用知名士或不識其面¶
既用之其人亦不知為所薦者　李師錫改京官仁宗¶
<pb:KR3k0025_WYG_036-9b>¶
覧其薦者三十二人師錫乃使相王徳用甥壻上曰保¶
任之法欲以盡天下之才但薦勢要孤寒何以進乃令¶
師錫循資　吕公著薦張載脩身講學為闗右士人師¶
表且深知邊境利害上以為崇文院校書　吕正獻公¶
與温公同舉程頥乞特加召命待以不次拜崇政殿說¶
書　程伊川與韓持國范夷叟泛舟須㬰客將去有一¶
官員上書謁見求知己頥云大賢居位不去求人乃使¶
人倒來求己是甚道理夷叟云求薦章常事也頥云不¶
<pb:KR3k0025_WYG_036-10a>¶
然只為曽有不求者不與求者與之遂致人如此(語/錄)范¶
文正公知杭州蘇鱗為屬縣巡檢城中兵官往往皆獲¶
薦書鱗在外邑未見收録獻詩曰近水樓臺先得月向¶
陽花木易為春文正薦之　況子多才兼美行薦書期¶
即達承明　籄櫝瓦礫遺琳球薦書轉石古所尤(歐/陽)都¶
邑正喧收把梓　囘㸔世上無伯樂都道鹽車勝月題¶
(東/坡)¶
　　　書考¶
<pb:KR3k0025_WYG_036-10b>¶
經以參互攷日成以月要攷月成以嵗㑹攷嵗成(周/禮)¶
史京房對曰古帝王以功舉賢則萬化成瑞應著宜令¶
百官各試其功災異可息詔使房作其事房奏考課吏¶
法(漢/書)劉邵作都官考課法七十二條(魏/志)杜預受詔為黜¶
陟之法曰莫若委達官各考所統在官一年以後每嵗¶
言優者一人為上第劣者一人為下第因計偕以名¶
聞按其六嵗處優舉者超用之六嵗處劣舉者奏免之¶
其優多劣少者叙用之劣多優少者左遷之(晉/書)上考第¶
<pb:KR3k0025_WYG_036-11a>¶
羣臣以李綱孫伏伽為第一　盧承慶考内外官有一¶
官督運遭風失米盧考之曰監運損糧考中下其人容¶
止自若無一言而退盧改注曰非力所及考中中既無¶
喜容亦無媿辭又改曰寵辱不驚考中上(唐/鑑)陽城自署¶
曰撫字心勞催科政拙考下下(互見太/守類)唐臨自述其考¶
曰形如死灰心若鐵石　張說為中書令𤣥宗詔曰動¶
惟直道累開獻替之誠言則不諛自得謨猷之體才望¶
兼著理合褒陞考中上(唐/書)¶
<pb:KR3k0025_WYG_036-11b>¶
傳記周李詳解褐鹽亭尉因考為録事所擠詳謂刺史¶
曰録事持銓曹之權當要害之地為其妄褒貶耳若使¶
詳秉筆頗亦有詞刺史遂授筆詳即書録事考曰怯斷¶
大案好勾小稽自隠不清言他總濁堦前兩競鬭困方¶
休獄裏囚人非赦不出天下以為談笑之最焉(御史/臺記)¶
本朝元祐四年吏部言州令罷任委知州通判考察課¶
績以徳義有聞清謹明著公平可稱恪勤匪懈為四善¶
以獄訟無寃催科不擾稅賦無陷失宣敕條貫按帳簿¶
<pb:KR3k0025_WYG_036-12a>¶
書齊整差役均平為治事之最農桑墾殖野無曠土水利¶
興修民賴其用為勸課之最屏除奸盜人獲安處賑恤¶
貧窮不致流移而能招誘復業為撫養之最仍通取善¶
最為上中下三等限次月申監司類聚每年一次同行¶
審覆若有能否允著者别為優劣等上半年限八月下¶
半年限二月保明以聞(㑹/要)¶
　　　受代¶
經及𤓰而代(左/傳)¶
<pb:KR3k0025_WYG_036-12b>¶
史任昉為呉興太守清潔友人劉溉與弟洽從昉為山¶
澤逰被代而還無衣沈約為裙衫迎之(梁/書)宋世良為清¶
河太守及代至傾城祖道有老人曰老人年九十記三十¶
五政府君非惟善政清亦徹底　申徽為襄州刺史及¶
代還人吏送者數十里不絶徽賦詩於清水亭長㓜皆¶
競來就讀遞相謂曰此是申使君手迹並寫誦之(北/史)¶
傳記李元紘治潤有恵政代去吏民遮留烏鵲羣飛翔¶
集以擁行車　姚崇牧荆州受代吏民擁馬截&KR0817;留鞭¶
<pb:KR3k0025_WYG_036-13a>¶
(開元天/寶遺事)¶
集解龜在景平(謝靈運詩解龜謂解去所佩/龜印也景平宋少帝年號)¶
本朝士人歴官一任得外無官謗中無所愧於心釋肩¶
而去如大熱逺行雖未到家得清涼館舍一解衣潄濯¶
已足樂矣(東/坡)¶
　　　章服¶
經以訟受服亦不足敬也(易/)天命有徳五服五章哉¶
惟衣裳在笥(書/)服其命服(詩/)¶
<pb:KR3k0025_WYG_036-13b>¶
傳記唐初品官舊服止黄紫貞觀四年詔三品以上服¶
紫四品五品已上服緋六品七品以緑八品九品以青¶
永徽二年京官文武職事四品五品並給隨身魚袋天¶
夀中改佩魚為龜神龍依舊景雲赦文魚袋著紫者金¶
裝著緋者是時正貟官始佩魚其離任及致仕即去魚¶
袋貟外判試并檢校等官並不佩魚開元中張嘉貞奏¶
請致仕官及内外官五品以上檢校試判及内供奉官¶
見占闕者聽凖正貟例許終身佩魚以理去任亦許佩¶
<pb:KR3k0025_WYG_036-14a>¶
魚自後恩制賞緋紫謂之章服凡服飾差等上得兼下¶
下不得僭上(唐㑹要/及職林)¶
本朝雍熈初郊祀慶成始詔升朝官緋緑二十年叙賜¶
緋紫真宗東封西祀赦書京朝官並以十五年為限太¶
平興國二年詔朝官出知節鎮及轉運使副借紫知防¶
團刺史州借緋衣緋者借紫其知通判知軍監止借緋¶
魚袋之制國初多闕雍熙元年南郊畢内出魚袋以賜¶
近臣由是内外升朝文武官皆佩魚(㑹/要)舊制借服者但¶
<pb:KR3k0025_WYG_036-14b>¶
稱借紫借緋而已初不佩魚醫官職雖髙亦不佩魚政¶
和初王詔上言於是始佩魚稱借紫金魚袋而醫官隨¶
服色佩魚矣(國史/後補)¶
　　　賜緋¶
史李子慎誣告其舅以獲五品其母見其著緋衫泣曰¶
此是汝舅血染者邪　張宿賜緇青裴度欲為請銀緋¶
　太和三年中書門下奏參戎要但官至侍御史以上¶
者雖偕考未至亦量許奏緋(唐/書)¶
<pb:KR3k0025_WYG_036-15a>¶
傳記張鷟初為岐王屬夜夢著緋乗驢睡中有怪我衣¶
緑乘馬何為衣緋却乗驢其年應舉及第授鴻臚丞未¶
經考而授五品以其應也　張鷟為鴻臚丞帽帶及緑¶
袍並䑕嚙有蜘蛛大如粟當寢門懸絲上經數日大赦¶
加階授五品　周朱前因上書賜緋魚袋未入五品於¶
緑衫上帶之朝野莫不怪笑(僉/載)張嘉貞開元中書令著¶
緋傅游藝武后時居相位著緋(南部/新書)沈佺期以罪謫遇¶
恩復官而未還朱衣因内晏羣臣皆歌迴波詞佺期曰¶
<pb:KR3k0025_WYG_036-15b>¶
身名已蒙齒緑袍笏未賜牙緋中宗即賜之(本事/詩)緋袍¶
子紛紛(見下賜/紫類)¶
集朱紱白銀章(李/白)扶病垂朱紱　銀章付老翁(杜/詩)朱衣¶
象笏承命以行　朱衣象板　賜服朱銀　加賜朱衣¶
銀魚(韓/文)彩動綾袍鴈趂行(白集注云緋多以/鴈御瑞莎為之也)腰白金服¶
赤紱　徒使花袍紅似火其如蓬鬢白如絲　魚綴白¶
金隨步躍鶻銜紅綬遶身飛　榮傳錦帳花聨萼彩動¶
莎衫鴈趂行(聞弟行簡並蒙/恩賜章服入)賜朱衣銀印(劉夢/得集)腰垂魚¶
<pb:KR3k0025_WYG_036-16a>¶
印首帶武冠(令狐楚/代表)¶
　　　賜紫¶
史馮伉為皇太子諸王侍讀殿中賜金紫服　太和三¶
年中書門下奏檢校四品兼中丞先賜緋經三周年以¶
上者兼許奏紫(唐/書)¶
傳記武后以南海獻集翠裘賜張昌宗狄仁傑入奏事¶
后令爭三籌賭昌宗所衣裘卿以何物為對狄因指所¶
衣紫駝袍曰臣以此敵則天笑曰此裘價逾千金卿之¶
<pb:KR3k0025_WYG_036-16b>¶
所指為不等矣狄對曰臣此袍乃大臣朝見奏對之服¶
也(集異/記)李泌起家金紫為帝王師(廣/記)顔真卿問范氏尼¶
曰吾得五品否尼指座上紫絲布云顔郎衫色如此(遺/事)¶
或有客譏來濟近日白袍子紛紛濟曰正由緋袍子紫¶
袍子紛紛(國史/補)崔日用為中丞賜紫是時佩魚須有特¶
恩日用因内宴撰迴波詞中宗以金魚賜之(本事/詩)¶
集恩降重霄榮沾陋質虛黷陟明之典恐興彼己之詩¶
(劉禹/錫表)金章紫綬照青春(杜/詩)¶
<pb:KR3k0025_WYG_036-17a>¶
　　　封爵¶
經列爵惟五(書/)一曰爵以馭其貴(周/禮)以徳詔爵(同/上)¶
史昔周爵五等春秋三等注云春秋變周之文從殷之¶
質合伯子男為一則殷爵三等者公侯伯也(史/記)爵一級¶
曰公士二上造三簪裊四不更五大夫六官大夫七公¶
大夫八公乗九五大夫十左庶長十一右庶長十二左¶
更十三中更十四右更十五少上造十六大上造十七¶
駟車庶長十八大庶長十九關内侯二十徹侯皆秦制¶
<pb:KR3k0025_WYG_036-17b>¶
以賞勞功(漢百/官表)項王使人有功當封爵刻印刓忍不能¶
予(漢/書)樊噲破李由軍上聞賜爵　明帝詔民爵過公乗¶
得移與子若同産爵過公乗得移其親(漢/書)建安二十六¶
年始制名號侯置五大夫與舊列侯關内侯凡十六等¶
以置軍功注置名號侯爵十八級關中侯爵十七級皆¶
金印紫綬又置闗内外侯十六級銅印龜紐墨綬五¶
大夫十五級銅印環紐亦墨綬皆不食租與舊列侯闗¶
内外侯凡十六等今之虛封自此始(魏/志)唐之封爵皆設¶
<pb:KR3k0025_WYG_036-18a>¶
虛名其食實封者給繒布而已(唐/書)¶
集漢髙祖甞詔天下凡以戰得爵七大夫公乘以上令¶
丞與亢禮故為吏益難(栁/文)¶
本朝唐制王食邑五千户郡王國公三千户開國郡公¶
二千户縣公千五百户縣侯千户伯七百户子五百户¶
男三百户又有食實封者户給縑帛毎賜爵遞加一級¶
唐末及五代始有特加邑户而罷實封之給(本朝/㑹要)¶
　　　封王¶
<pb:KR3k0025_WYG_036-18b>¶
史髙祖定天下功臣異姓王者八國咸得裂土南面稱¶
孤　韓信平齊使人言漢王曰齊夸詐多變不為假王¶
以鎮之其勢不定請自立為假王漢王罵曰大丈夫定¶
諸侯即為真王何以假為　髙祖四年立韓信為齊王¶
徙為楚王五年以九江王英布為淮南王盧綰為燕王¶
韓王信為代王彭越為梁王　吕后臨朝封諸吕為王¶
太后病戒産禄曰髙祖與大臣約非劉氏王者天下共¶
擊之今王吕氏大臣不平我即崩大臣恐為變必據兵¶
<pb:KR3k0025_WYG_036-19a>¶
衛宫毋為人所制太后崩太尉周勃丞相陳平朱虛侯¶
劉章等誅諸吕使人迎立代王(前漢/書)匈奴攻耿恭單于¶
遣使招恭曰若降者當封為白屋王(後/漢)尉景之子粲性¶
麄武天保初封庫狄干等為王粲以景不預王爵大恚¶
恨閉門不朝帝怪遣就宅問之隔門謂使人曰天子不¶
封粲父作王粲不如死文宣親詣其宅慰之方復朝請¶
(北齊/書)¶
本朝中書令趙普封韓王諡忠獻太尉髙瓊封衛王諡¶
<pb:KR3k0025_WYG_036-19b>¶
烈武(國/史)顓班帝制榮啓國封(六/集)金劵玉册虎符龍節(東/坡)¶
(表忠/觀碑)遂膺典册進位真王　衮衣繡裳既極公台之貴¶
金印盭綬肈開王社之封　土宇分封位列真王之貴¶
(牋表/類)¶
　　　郡王¶
史天寶九載賜安禄山爵東平郡王唐將帥封王自此¶
始(通/鑑)上元二年李光弼兵敗河陽失守又河中軍亂殺¶
其帥李國貞太原節度使鄧景山亦為部下所殺遂用¶
<pb:KR3k0025_WYG_036-20a>¶
郭子儀進封汾陽郡王出鎮絳州子儀擒其殺國貞賊¶
首王元振數十人並誅之太原辛雲京亦誅害景山者¶
由是河東諸鎮悉皆奉法　渾瑊父釋之積戰功累遷¶
至開府儀同三司寧朔郡王徳宗幸奉天瑊率家人子¶
弟以拒朱泚賊平徳宗封瑊為咸寧王　馬燧少讀書¶
輟卷歎曰丈夫當建功於昭代以濟四海安能矻矻為¶
一儒哉燧姿度魁異沉勇多智畧朱泚之亂燧守太原¶
引晉水而注城之東渚以為池寇至計省守陴者萬人¶
<pb:KR3k0025_WYG_036-20b>¶
封北平郡王(唐/書)¶
集功業汾陽異姓王(杜/詩)¶
本朝曹彬追封濟陽郡王諡武恵(國/史)宗室近親承襲特¶
㫖封郡王(兩朝/志)光奉制書峻膺寵數(六一集囘皇/子淮陽王啓)¶
　　　開國郡縣公¶
經諸公之地封疆方五百里其食者半　公執桓圭¶
上公九命為伯(周/禮)¶
史咸熙元年相國晉王奏建五等諸公地方七十五里¶
<pb:KR3k0025_WYG_036-21a>¶
邑一千八百户置相一人典祠典書典衛典禮各一人¶
妾六人車前司馬十人旅賁四十人(魏/志)上公九命則劍¶
履上殿　有善相者師圭謂陶侃曰君左手中指有堅¶
理當為公若徹於上貴不可言侃以針決之見血洒壁¶
而為公字以紙裛手公字愈明(晉/書)許洛陽為鴈門太守¶
家田三生嘉禾皆異壟合穎世祖善之進爵北地公(北/史)¶
傳記公直也取其正直無私(釋/名)¶
本朝皇屬有特封郡公縣公或贈侯者無開國字(三朝/志)¶
<pb:KR3k0025_WYG_036-21b>¶
　　　國公¶
本朝舊制將相食邑萬户即封國公王旦過萬户而謙¶
抑不請封慶厯七年南郊中外將相惟夏竦滿萬户中¶
書請封英國公因詔使相未滿萬户者皆得封(宋敏/求録)國朝¶
之制食邑滿萬户乃封國公惟宰相三公則通計實封¶
滿萬户便封國公杜衍既致仕因郊祀當加恵而食邑¶
未滿萬户特詔封祁國公蓋異禮也其後遺奏有曰非¶
萬户而忝賜履之封自三少而席司成之重蓋謂是云¶
<pb:KR3k0025_WYG_036-22a>¶
(徐度/編)遇恩及宗室祖宗後承襲及特㫖者封國公(三朝/志)¶
　　　開國侯¶
經屯利建侯　豫利建侯行師(易/)諸侯之地封疆方四¶
百里其食者參之一　侯伯七命　侯執信圭(周/禮)¶
史髙帝初封侯者皆賜丹書鐵券曰使黄河為帶泰山¶
為礪漢有宗廟爾無絶世　漢封功臣張良未有戰鬬¶
功髙帝曰運籌帷幄之中決勝千里之外子房功也乃¶
封良為留侯　上在洛陽南宫從複道望見諸將相與¶
<pb:KR3k0025_WYG_036-22b>¶
坐沙中語上曰此何語留侯曰此謀反耳上曰為之奈¶
何留侯曰上平生所憎羣臣所共知誰最甚者上曰雍¶
齒留侯曰今急先封雍齒以示羣臣上置酒封雍齒為¶
什方侯皆曰雍齒且侯我屬無患矣　韓王信入匈奴¶
與太子俱至頽當城生子因名頽當至文帝時降封功¶
髙侯頽當孽孫嫣貴幸顯當世嫣弟説以校尉征匈奴¶
封龍額侯(漢/書)馮石襲母公主封獲嘉侯為安帝所寵常¶
幸其府留飲十日許賜駮犀具劍佩刀紫紋綬玉玦各¶
<pb:KR3k0025_WYG_036-23a>¶
一　光武封功臣令各言所樂諸將皆占豐邑美縣惟¶
丁綝願封本鄉曰昔孫叔敖敕其子受封必受墝埆之¶
地今綝能薄功微得封鄉亭侯足矣　光武封景丹櫟¶
陽侯帝曰富貴不歸故鄉如衣錦夜行故以封卿耳¶
詔曰竇融執志忠孝扶微救危仇疾反膚隗囂率勵五¶
郡精兵羌胡畢集兵不血刃而虜土崩瓦解朕甚嘉之¶
其以六安安豐陽原蓼安凡四縣封為安豐侯　班超¶
詣相者相者曰生燕額虎頸飛而食肉此萬里侯相也¶
<pb:KR3k0025_WYG_036-23b>¶
班超定西域五十餘國封為定逺侯(後漢/書)曹沐自荆州¶
北歸太祖曰此吾家千里駒也封為東亭侯　咸熙元¶
年晉王奏建五等諸侯地七十里邑千六百户官屬同¶
諸公妾五人車前司馬八人旅賁三十六人(魏/志)相工指¶
吕僧珍曰此兒有竒聲封侯相也　宋明帝目李安仁¶
曰卿面方如田封侯相也(南/史)李崇以父賢勲封迴樂縣¶
侯時年尚小親族相賀崇獨泣賢怪而問之對曰無勲¶
於國而幼小封侯當報主恩不得終於養是以悲耳賢¶
<pb:KR3k0025_WYG_036-24a>¶
由是大竒之(隋/書)¶
傳記列侯金印紫綬功大者食縣邑小者食鄉亭(漢官/解詁)¶
孔愉以討華軼功封餘不亭侯初愉少時甞得一龜於¶
餘不溪中流左顧者數四及鑄侯印而龜左顧更鑄猶¶
然愉悟遂佩焉(晉中/興書)¶
本朝(制度見後食/邑實封類)¶
　　　開國伯¶
經諸伯之地封疆方三百里其食者參之一　伯執躬圭¶
<pb:KR3k0025_WYG_036-24b>¶
侯伯七命(周/禮)¶
史咸熙元年晉王奏建五等伯地方六十里邑千二百¶
户官屬同諸公妾四人車前司馬八人旅賁二十八人¶
(魏/志)王勇論討茹茹功别封永固伯邑五百户時有别封¶
者例聽迴授次子勇獨請封兄子元興時人義之(後周/書)¶
傳記伯白也(孝經援/神契)¶
本朝(制度見後食/邑實封類)¶
　　　開國子¶
<pb:KR3k0025_WYG_036-25a>¶
經諸子之地封疆方二百里其食者四之一　子執穀¶
璧子男五命(周/禮)¶
史咸熙五年晉王奏五等諸子地方五十里邑八百户¶
官屬同諸公妾三人車前司馬四人旅賁二十人　咸¶
熙中改封蔣愷為下蔡子(魏/志)王敬則封崇安縣子敬則¶
幼時於草中射獵有蟲如烏豆集其身摘去乃脫脫處¶
皆流血敬則惡之詣道士卜道士曰此封侯之瑞也(齊/書)¶
傳記子獨孳孳栖下之稱也(環齊/要略)¶
<pb:KR3k0025_WYG_036-25b>¶
本朝(制度見後食/邑實封類)¶
　　　開國男¶
經諸男之地封疆方百里其食者四之一　男執蒲璧¶
子男五命¶
史咸熙元年晉王奏建五等諸男地方三十五里邑四¶
百户妾二人車前司馬二人旅賁十二人又次國男方¶
二十五里邑二百户(魏/志)¶
傳記男任也任治事受王命為君也(環齊/要略)¶
<pb:KR3k0025_WYG_036-26a>¶
本朝(制度見後食/邑實封類)¶
　　　食邑實封¶
經晉於是乎作爰田注云分公田之稅應入公者爰之¶
于所賞之衆　晉侯賞桓子狄臣千室亦賞士伯以𤓰¶
衍之縣　衛侯與免餘邑六十辭曰唯卿備百邑臣六¶
十矣下而上禄亂也　魯昭公孫于齊齊侯曰自莒疆¶
以西請致千社(左/傳)¶
子公子開方以書社七百下衛矣(管/子)¶
<pb:KR3k0025_WYG_036-26b>¶
史秦以吕不韋為丞相封文信侯食河南洛陽十萬户¶
(史/記)今濟南中山王幸以支庶享食大國衍食佗縣(後/漢)景¶
龍二年韋嗣立上䟽以為食封之家其數甚衆昨問户¶
部云用六十餘萬丁一丁絹兩疋凡百二十餘萬疋臣¶
頃在太府每嵗庸調絹多不過百萬少則六十萬疋比¶
之封家所入殊少不若悉記丁輸之太府使封家於左¶
藏受之為愈上弗聽(通/鑑)開元十年初令宰相共食實封¶
三百户以七丁為限　元和五年應給實封例節度使¶
<pb:KR3k0025_WYG_036-27a>¶
兼宰相每食實封百户嵗給八百端疋若是絹加給綿¶
六兩節度使不兼宰相每百户給四百疋軍使諸衞大¶
將軍每百户給三百五十端匹(唐/書)宋齊丘罷相願復歸¶
九華山賜號九華先生食青陽一縣(五代/史)¶
傳記北齊以後功臣多食郡縣輸若髙徳正封藍田公¶
食勃海郡輸(雞跖/集)¶
本朝凡加食邑宰相千户實封四百户餘降麻官七百¶
户實封三百户直學士以上五百户實封二百户舎人¶
<pb:KR3k0025_WYG_036-27b>¶
待制散尚書至少卿監以上三百户實封一百户凡食¶
邑三百户封縣開國男五百户封子七百户封伯千户¶
封郡侯二千户封公千五百户以上始加實封惟將相¶
食邑萬户即開國(㑹/要)皇朝沿唐制文臣少卿監以¶
上武臣副率以上内殿崇班以上有封爵丞郎學士刺¶
史大將軍諸司使以上有實封但以増户數為差不¶
係爵級邑過其爵則並進爵焉止于郡公(三朝/志)昔在¶
前代凡食邑民户給其税賦後以食實封方給之本朝¶
<pb:KR3k0025_WYG_036-28a>¶
悉為虛名而制詞尚以實封為真賦云(官制/舊典)錫土非所¶
以逮無功割户實所以褒有徳茍有寵過其量是謂食¶
浮于人(李清/臣表)俄奉璽書驟加井賦　邑衍真租食倍多¶
賦　仍増勲秩倍衍户封　陪食爰田衍封真賦　加¶
以爰田衍之真食　寵章非次衍食有加　真食爰田¶
併加於上賦　陪敦邑采増衍井腴　申錫爰田陪敦¶
多賦(牋表/類)¶
　　　加恩¶
<pb:KR3k0025_WYG_036-28b>¶
本朝倣隋唐官制設階(謂文武/兩階官)勲(謂上柱國柱國上䕶/軍䕶軍上輕車都尉)¶
(輕車都尉上騎都尉騎都尉騎驍都尉飛/騎尉雲騎尉武騎尉凡十二等謂之勲)封爵(謂王郡/王國公)¶
(郡公及開國公侯伯子/男凡九等謂之封爵)食邑實封為降赦加恩之數應¶
宰臣親王使相執政官(前任/同)加恩四種尚書以下至諌¶
議大夫學士待制大卿監加三種少監以下至朝臣加¶
二種京官選人加一種稱種者謂階勲爵食邑實封各¶
為一種也京官選人初命官便帶階每加恩如上件之¶
數加焉祖宗用此以别仕進之新舊蓋祖宗用人必擇¶
<pb:KR3k0025_WYG_036-29a>¶
歴試之才能自非士取殊科在三人之列及制科入等¶
方不次擢任然亦須先歴一任倅幕使知州縣事方登¶
館閣擢言路自餘皆以資歴選任故以階勲别之熙寧¶
王安石當國之初喜用新進以行法不次擢任猶然開¶
陳其人之才能稟上而進擬逮元豐判乃以階為寄禄¶
官故只加勲而已至政和以後蔡京用事專選新進之¶
附已者不次擢用慮人君檢察同列梗議當職人言遂¶
削去勲毎有恩霈只云合加恩人並無加恩乃立司封¶
<pb:KR3k0025_WYG_036-29b>¶
法暗理加勲之數加至上柱國方封爵加食邑云(官制/舊典)¶
　　　任子¶
經賞延於世　世選爾勞予不掩爾善(書/)古之仕者世¶
禄(詩/序)¶
史袁盎兄噲任盎為郎　汲黯以父任為太子洗馬¶
王吉曰今使俗吏得任子弟率多驕傲不通古今至於¶
積功治人無益于民此伐檀所由作也宜明選賢才除¶
任子之令(漢/書)各以品之髙卑䕃其親屬多者及九族少¶
<pb:KR3k0025_WYG_036-30a>¶
者三世宗室國賔先賢之後及士人子孫亦如之(晉/書)嚴¶
父弱冠以門䕃䇿名　李徳裕以䕃補校書郎後為名¶
宰相(唐/書)¶
傳記漢制二千石九卿得資䕃為郎皆為三省郎悉屬¶
光禄勲更直執㦸宿衛及其髙第有亷茂可察四行可¶
舉乃出補長及丞自魏晉迄唐臣僚有功利及民勞效¶
在國始賜其子官至唐開元三品以上許䕃子孫降子¶
一等曽孫又降一等散官同執事䕃四品五品以降¶
<pb:KR3k0025_WYG_036-30b>¶
臣早以門資初登官叙(通/鑑)世臣門子&KR0591;御之族天隆其¶
祐主豐其禄(蔡/邕)¶
集以門功拜為太子舍人(韓/文)公初為吏亦以門庇(房公/墓銘)¶
東隂令于興宗生於公侯家以覆䕃入仕(劉夢/得)¶
本朝太平祥符二年邢昺言欲望自今補䕃出身人並¶
須先於國學聽書二年候滿日本學牒送審官院依條¶
試驗方與差遣(㑹/要)¶
　　　世宦¶
<pb:KR3k0025_WYG_036-31a>¶
經官人以世(書/)古者臣有世功世其官邑(詩/䟽)世禄之家¶
鮮克由禮(畢/命)春秋譏世卿(公/羊)五世其昌並於正卿八世¶
之後莫之與京(左/傳)陳厲公生敬仲筮之曰此其代陳有¶
國乎不在此其在異國非此其身在其子孫光逺而自¶
他有耀者也(左/)¶
子所謂故國者非謂有喬木之謂也有世臣之謂也(孟/子)¶
子華之門徒皆世族也縞衣乗軒濶步緩視(列/子)¶
史孟嘗君曰文聞將門必有將相門必有相(史/記)汲黯濮¶
<pb:KR3k0025_WYG_036-31b>¶
陽人其先有寵于古之衛君至黯十世世為卿大夫¶
漢興以來侯者百數保國持寵未有若富平者也　路¶
温舒辭順而意篤遂為世家宜哉(漢/書)隂識傳贊云恂恂¶
苗𦙍注云公侯皆傳龜襲紫紫綬龜紐(後/漢)王訓年十六¶
召見文徳殿應對爽徹武帝謂朱異曰可謂相門有相¶
(梁/書)博陵崔倕緦麻親三世爨貞元以來言家法者以倕為¶
首生六子一登輔相五任大僚太常卿邠太府卿酆外¶
臺尚書郎郾庭尉卿郇執金吾鄯左僕射平章事鄆宣¶
<pb:KR3k0025_WYG_036-32a>¶
宗聞之嘆曰崔鄯家門孝友可為士族師法矣鄯甞構¶
小齋于别寢御筆題額賜號曰徳星堂今京兆民因崔¶
氏舊里立徳星社(唐/書)¶
傳記金日磾忠勤之節七葉侍中(三輔/故事)唯金張子弟世¶
履忠篤故保貴恃寵祚鍾昆嗣(藝文/類聚)通侯百數富平最¶
盛于西京(類要謂張/安世子孫)東京楊氏累世宰相為漢名族然¶
袁氏車馬衣服極奢僭能守家風為世所貴不及楊氏¶
也　望豐屋知名家(類/要)公門有公卿門有卿(王沉釋/時論)¶
<pb:KR3k0025_WYG_036-32b>¶
　　　衣冠盛事¶
傳記前漢金日磾張安世七葉珥貂為侍中　張氏自¶
昭帝封安世至吉傳國八世歴莽簒二百年間未甞遣¶
黜封者莫與為比　韋賢及子元成平當及子晏唐劉¶
祥道及子齊蘇瓌子頲李吉甫子徳裕房融子琯皆父¶
子為相　後漢竇巖為司空子畧少保略子熾太傅略¶
孫毅大司馬　楊氏自震至彪四世太尉徳業相繼為¶
東京名族　袁安為司徒子敞為司空孫湯為太尉湯¶
<pb:KR3k0025_WYG_036-33a>¶
子逢為司空逢弟遇為司徒　晉謝安子琰琰子混三¶
世僕射　中書令王述述子坦之坦之子愉三世中書¶
僕射　梁謝覽為吳興守與祖宋中書莊父齊太子詹¶
事&KR0034;伯父司徒朏侍中敬三代五人為此郡　謝𢎞子¶
微微子莊莊子朏朏孫哲五世為侍中　後魏宇文裘¶
太尉子測少保深少師深子孝伯少冢宰又晉荀勗司¶
徒子萍太保組太尉萍子遂太保皆三世四公　後魏¶
李沖沖子延寔延寔子彧又西魏長孫雅為太師子紹¶
<pb:KR3k0025_WYG_036-33b>¶
逺大司馬紹逺子覽大司徒皆三世三公　北齊賀拔¶
允為太尉弟勝為太師丘為太保勝堂弟仁為太師一¶
門四人為三公　後周于謹為太師二子寔為司空翼¶
為太尉一門三人為三公　唐蕭瑀子嵩華二子並為¶
相張嘉禎子延賞延賞子宏靖又蕭復子寘寘子遘崔¶
沔子祐甫祐甫子植並三世為相　貞觀中顔師古相¶
時勤禮三人皆𢎞文館學士　開元中鄭齊景齊丘齊¶
望兄弟並為著作郎　裴諝為河南尹此官諝五世為¶
<pb:KR3k0025_WYG_036-34a>¶
之諝坐未甞當正位為政以和易為理　韋氏東眷有¶
逍遙公夐鄖公孝寛西眷有平齊公瑱固安公法保並¶
為盛門至今稱為四公之後(已上並雜見史傳前職官/部中亦多收載恐難檢尋)¶
(今復類/聚于此)¶
　　　父子同朝¶
經父子並為周司徒(鄭武公莊/公是也)武公莊公為平王卿士¶
(左/傳)¶
史成王於周公子父俱延拜而受之注云周公拜前魯¶
<pb:KR3k0025_WYG_036-34b>¶
公拜後(漢/書)䟽廣䟽受父子並為師傅朝廷以為榮(本/傳)蘇¶
頲遷給事中拜中書舍人父瓌同中書門下三品父子¶
同在禁苑朝廷榮之　貞元四年詔以太尉中書令西¶
平郡王晟長子愿為銀青光禄大夫太子賓客賜勲上¶
柱國與晟門並列㦸(唐/書)¶
傳記崔湜弱冠登科不十年掌貢舉遷兵部父揖亦甞¶
為禮部至是父子累日同省為侍郎(翰林/盛事)¶
集近世勲將尤貴富者言李郭而汾陽西平猶不得父¶
<pb:KR3k0025_WYG_036-35a>¶
子並為節制公與子布同日登將壇(田宏正/墓誌)¶
　　　父子相繼¶
史杜延年周之子也為御史大夫延年居父官府不敢¶
當舊位坐臥皆易其處(漢/書)畢衆敬子元賔父子相代為¶
兖州當世榮之(北/史)¶
傳記韋康代父為涼州刺史父出止傳舍康入官宇時¶
人榮之(三輔/決錄)¶
集大許公為相於武后朝小許公佐𤣥宗(杜牧之集謂/蘇瓌蘇頲也)¶
<pb:KR3k0025_WYG_036-35b>¶
　　　兄弟同朝¶
史張綰為中丞兄纘為僕射元日舊制僕射中丞坐為¶
東西時百司就列導騶分趨兩途前代未有時人榮之¶
(梁/書)劉偉之為左史懿之為給事中兄弟並居兩省論者¶
美之(唐/書)¶
　　　兄弟相繼¶
史馮立與兄野王相代為西河上郡太守民歌之曰大¶
馮君小馮君兄弟繼踵相因循聰明賢智恵吏民政如¶
<pb:KR3k0025_WYG_036-36a>¶
魯衛徳化鈞周公康叔猶二君(漢/書)夏侯䕫為南豫州刺¶
史兄亶先經此任並有恩恵百姓歌曰我之有州頻得夏¶
侯前兄後弟布政優優(南/史)賈敦頤為洛州刺史其弟敦¶
實後繼鎮之並有恵政百姓前後立碑於東京(唐/書)¶
　　　入貲¶
史張釋之以貲為騎郎　卜式上書願輸家半財助邊¶
上使使問式式曰天子誅匈奴愚以為賢者宜死節有¶
財者宜輸之如此而匈奴可滅也是時富豪者皆爭匿¶
<pb:KR3k0025_WYG_036-36b>¶
財唯式尤欲助費上乃拜為中郎賜爵左庶長田十頃¶
布告天下尊顯以風百姓(漢/書)崔烈因傅母入錢五百萬¶
得為司徒及拜日帝曰悔不少靳可至千萬程夫人於¶
傍應曰崔公冀州名士豈肯買官賴我得是豈不知足¶
也　皇甫規解官歸安定鄉人有以貨得鴈門太守者¶
亦去職還家書刺謁規規臥不迎既入而問卿前在郡¶
食鴈美乎有頃又白王符在門規驚遽而起衣不及帶¶
屣履出迎援符手而還與同坐極歡時人為之語曰徒¶
<pb:KR3k0025_WYG_036-37a>¶
見二千石不如逢掖(漢/書)中宗時安樂公主等用事請謁¶
受賄雖屠沽臧獲用錢三十萬則别降墨敕除官斜封¶
付中書時人謂之斜封官(通/鑑)¶
傳記劉陶為京兆尹到職當出脩官錢千萬陶清貧而¶
恥以錢買職稱疾不聽政(雞/跖)崔烈買司徒問子均曰人¶
謂何如對曰海内嫌其銅臭(九州/春秋)¶
　　　納粟¶
史晁錯説文帝曰欲民務農在于貴粟貴粟之道在於¶
<pb:KR3k0025_WYG_036-37b>¶
使民以粟為賞罰今募天下入粟縣官得以拜爵得以¶
除罪如此富民有官農民有錢粟有所渫夫爵者上之¶
所擅出於國而無窮粟者民之所種出於地而不乏使¶
天下入粟於邊以受爵免罪不過三嵗塞下之粟必多¶
矣於是文帝令民入粟於邊六百石爵上造四百石為¶
五大夫(漢食/貨志)¶
　　　改官¶
本朝天聖前諸路使者薦舉未有定限選人止用四考¶
<pb:KR3k0025_WYG_036-38a>¶
改官然是時吏部選人磨勘嵗纔數十人慶歴以後増¶
為六考知州等薦吏部皆視屬邑多寡裁為定數於是¶
舉者皆以應格充數為意遂數倍于前(避暑/錄)元祐二年¶
詔吏部選人改官每嵗以百人為額從孫覺之請也¶
紹聖元年詔引見磨勘改官人權依元豐令五日引一¶
甲毎甲引三人每年不得過一百四十人俟後次不及¶
百人取㫖(中興/㑹要)邊邑備員蔑聞善狀大庭偶見賜與階¶
升龍墀引對叨被寵陞俄應格于天官遂進階於文¶
<pb:KR3k0025_WYG_036-38b>¶
散　俾脫迹於銓衡獲陞名於京籍偶嵗成之及格蒙¶
序法之推恩　校課中銓方上六年之最拜恩宸陛濫¶
沾八品之階(牋表/類)公子亦改官三就繁馬頭(坡/詩)¶
　　　遷除¶
史田蚡為丞相薦人或起家至二千石權移主上上迺¶
曰君除吏盡未吾亦欲除吏(漢/書)亦有少負令譽弱冠超¶
越清級者　南齊丘巨源為江夏王掌書記平除奉朝¶
請(南/史)延昌二年崔鴻建議曰竊見景明以來考格三年¶
<pb:KR3k0025_WYG_036-39a>¶
成一考一考轉一階貴賤内外萬有餘人自非犯罪不¶
問賢愚莫不上中才與不肖比肩同轉雖有善政如襲¶
黄才史如班馬文章如張蔡得一分一寸必為常流所¶
攀選曹官抑為一槩不曽甄别雖明㫖已行猶宜消息¶
不從(北/史)¶
傳記凡言除者除故官就新官也(漢書/音義)陳依梁制若有¶
遷授吏部先為白牒列數十人尚書與參掌者共署奏¶
敕或可或否其可者則下於選曹以貴賤别内外隨才¶
<pb:KR3k0025_WYG_036-39b>¶
補用以黄紙録名八座通署奏可乃出以付與典書其¶
名貼鶴頭板修整容儀送所授之家其别發詔除者即¶
宣付詔局章奏聞敕下黄紙冩出門下答詔請付外施¶
行(通/典)郭汾陽每遷官則靣長二寸額有光氣事已乃復¶
(隴上/書)¶
集光隂荏苒遷授頻仍(李義/山)恩光照拙薄雲漢希騰遷¶
(李/白)¶
本朝叨膺渙渥叙進官聨(六/一)醫是肱三折官多嵗九遷¶
<pb:KR3k0025_WYG_036-40a>¶
(山/谷)¶
　　　罷免¶
經狼瞫曰吾以勇求右無勇而黜亦其宜也謂上不我¶
知黜而宜乃知我矣(左/傳)令尹子文三已之無愠色　栁¶
下恵為士師三黜(論/語)¶
史荀卿適楚春申君以為蘭陵令春申君死而荀卿廢¶
(史/)漢髙赦韓信為淮隂侯信居常鞅鞅與絳灌等列過¶
樊將軍噲噲跪拜送迎言稱臣曰大王肯臨臣信出門¶
<pb:KR3k0025_WYG_036-40b>¶
笑曰生乃與噲等伍　孫㑹宗與楊惲書云大臣廢退¶
當闔門皇懼為可憐之意　李廣贖為庶人屏居藍田¶
南山中射獵飲還至亭灞陵尉醉呵止廣曰故將軍尉¶
曰今將軍尚不得夜行何故也　哀帝時册免孔光曰¶
君其上丞相博山侯印綬罷歸光退閭里杜門自守(漢/書)¶
栁渾罷政事後數日置酒召故人出遊酣肆乃還曠然¶
無黜免意時李俛盧翰皆以舊相闔門奉朝請嘆曰吾¶
等視柳宜城真拘俗之人哉(唐/書)¶
<pb:KR3k0025_WYG_036-41a>¶
傳記鄧竟陵免官後見桓公公問之曰卿何以更痩鄧¶
曰有愧于叔達不能不恨于破甑　殷中軍廢後恨簡¶
文止云上人著百尺樓上儋梯將去(世/說)¶
集坎壈兮寒士失職而志不平(宋/玉)¶
本朝人事雖好乖吾生亦多忤　才如得風鷁已復觸¶
藩羝　中道勒囘奔電足　留滯常思動艱危却悔來¶
　珉賤易為價玉弃乆埋塵(陳后/山)鹽車屈騏驥烈火廢¶
珪瓚(蘇東/坡)¶
<pb:KR3k0025_WYG_036-41b>¶
　　　貶竄¶
經流宥五刑　舜流共工于幽州放驩兠于崇山竄三¶
苗于三危殛鯀于羽山　五流有宅五宅三居(書/)屏之¶
逺方終身不齒(記/)舜臣堯流四㐫族渾敦窮竒檮杌饕¶
餮投諸四裔以禦魑魅　周公殺管叔而囚蔡叔　君¶
曰余不女忍殺宥女以逺逸速行乎(左/傳)¶
史屈原既放行吟澤畔作懐沙之賦沉汨羅而死　賈¶
誼謫為長沙王太傅有鵩飛入誼舍止于坐隅鵩似鴞¶
<pb:KR3k0025_WYG_036-42a>¶
不祥鳥也誼居長沙卑濕自傷夀不得長乃為賦以自¶
廣(史/)虞翻放棄南方云犯上獲罪當長沒海隅生無可¶
與語死以青蠅為弔客使天下一人知己者足以不恨¶
以典籍自慰作易設象以占吉凶(吳/志)齊髙帝敕劉祥曰¶
我當原卿性命令卿萬里思愆乃徙廣州(南/史)楊憑貶臨¶
賀尉姻友憚累無往候者獨徐晦至藍田慰餞宰相權¶
徳輿謂曰無乃為絫乎晦曰方布衣時臨賀知我今忍¶
遽棄也有如公異時為奸邪譖斥又可爾乎徳輿嘆其¶
<pb:KR3k0025_WYG_036-42b>¶
直李夷簡表為監察御史晦過謝夷簡曰君不負楊臨¶
賀肯負國乎　徳裕貶潮州著&KR0274;雜序數十篇號曰窮¶
愁志其論𡨕數曰予自荆楚保釐東周于路出方城有¶
隱者謂方城長曰此官人居守後二年南行萬里則知¶
憾予者必因天譴譖予者乃自鬼謀雖抱至寃固不為¶
恨(唐/書)¶
傳記殷浩被黜夷神委命雅詠不輟雖家人不見其流¶
放之戚(續晉/陽秋)殷中軍被廢在信安終日常書空作字揚¶
<pb:KR3k0025_WYG_036-43a>¶
州吏民尋義逐之竊視唯作咄咄怪事四字而已(世/說)陸¶
宣公至忠州土塞其門鹽菜由狗竇中端坐抄藥方兒¶
姪亦罕與語(丁用晦/芸田録)新繁縣有東湖李徳裕為宰日所¶
鑿夜夢一老父曰某潛形其下幸庇之明府富貴今鼎¶
來七九之年當相見于萬里外後于土中得一蟇徑數¶
尺投之水中而徳裕以六十三卒于朱崖果應七九之¶
䜟(北夢/瑣言)¶
集屈原既放三年不得復見竭智盡忠而蔽障於讒心¶
<pb:KR3k0025_WYG_036-43b>¶
煩意亂不知所從乃往見太卜鄭詹尹曰云云俗溷濁¶
而不清蟬翼為重千鈞為輕黄鍾毁棄瓦釜雷鳴讒人¶
髙張賢士無名(楚辭/卜居)恭承嘉恵兮待罪長沙側聞屈原¶
兮自沉汨羅造託湘流兮敬弔先生遭世㒺極兮迺隕¶
厥身嗚呼哀哉兮逢時不祥鸞鳳伏竄兮䲭鴞翺翔闒¶
茸尊顯兮讒諛得志賢聖逆曳兮方正倒植謂隨夷溷兮¶
謂跖蹻㢘鏌鋣為鈍兮鉛刀為銛吁嗟黙黙生之無故¶
兮斡棄周鼎寶康瓠兮騰駕罷牛驂蹇驢兮驥垂兩耳¶
<pb:KR3k0025_WYG_036-44a>¶
伏鹽車兮章甫薦屨漸不可乆兮嗟若先生獨罹此咎¶
兮(賈誼弔/屈原賦)賈生西望憶京華湘浦南邊莫怨嗟聖主恩¶
深漢文帝憐君不遣到長沙　去嵗左遷夜郎道　屈¶
平顦顇滯江潭竒伯流離放遼海　遷人發佳興　我¶
是瀟湘放逐臣　天外常求太白老金陵捉得酒仙人¶
　一為遷客去長沙西望長安不見家(李/白)萬里傷心嚴¶
譴日百年垂死中興時(杜/詩)孤臣昔放逐泣血追愆尤¶
謂言即施設乃反遷炎州　朝為青雲士暮作白首囚¶
<pb:KR3k0025_WYG_036-44b>¶
　靜思屈原沉逺憶賈誼貶翻飛乏羽翼指摘困瑕玷¶
　一封朝奏九重天夕貶潮陽路八千欲為聖明除弊¶
事肯將衰朽計殘年雲横秦嶺家何在雪擁藍闗馬不¶
前　前年出官日此禍最無妄(韓/集)匪兕吾為柙兮匪豕¶
吾為牢積十年莫吾省兮増蔽吾以蓬蒿　始驚陷世¶
議終欲逃遷刑　風波一跌逝萬里壯心瓦解空縲囚¶
　未競遷喬樂俄成失路嗟　别怨秦城暮途窮越嶺¶
斜沉埋全死地流落半生涯　獨棄傖人國難窺夫子¶
<pb:KR3k0025_WYG_036-45a>¶
牆　鳴玉機全息懐沙事不忘　十年顦顇到秦京誰¶
料翻為嶺上行　一身去國六千里萬死投荒十二年¶
(栁/集)栁子厚斥已十二年程劉二韓皆已抆拭獨子厚與¶
猿鳥為伍(吳武陵與/孟簡書)咋舌驚魂分終裔壤(劉夢/得啟)沉舟側¶
畔千颿過病樹前頭萬木花(前人/詩)一去一萬里千知千¶
不還崖州在何處生度鬼門闗(李徳/裕)¶
本朝盧多遜貶朱崖李符見趙普雖在海外而水土無¶
他惡春州雖在内地而至者必死望追改前命以外彰¶
<pb:KR3k0025_WYG_036-45b>¶
寛宥乃寘于必死之地普頷之後符坐事貶上怒未已¶
令再貶海外普具述其事即以符知春州到郡月餘卒¶
(言行/録)寇凖貶雷州司户及境吏以圖獻抵海岸凡十里¶
公恍然曰少時有到海祇十里過山應萬重之句乃今¶
日意耳人生得喪豈偶然哉　寇公之貶也丁晉公與¶
馮相拯在中書丁當秉筆初欲貶崖州忽自疑語馮曰¶
崖州再涉鯨波如何馮唯唯而已丁乃徐擬雷州丁之¶
貶也馮遂擬崖州當時好事者曰若見雷州冦司户人¶
<pb:KR3k0025_WYG_036-46a>¶
生何處不相逢　丁謂既逐李文定因肆行貶竄時王¶
沂公參政不平之曰責太重矣謂熟視乆之曰居停主¶
人恐亦不免也沂公懼因宻謀去之以擅移山陵劾謂¶
雖沂公以計傾之而公議不以為非也(龍州/志)丁謂謫崖¶
州甞謂客曰天下州郡孰為大客曰京師也謂曰不然¶
朝廷宰相為崖州司尸則崖州為大也聞者絶倒　陳¶
瑩中云嶺南人見逐客不問官之尊卑盡呼相公豈非¶
相公愛逰此乎近日瑩中赴龍城士美相繼過桂又報¶
<pb:KR3k0025_WYG_036-46b>¶
伯紀來因念瑩中言發一笑(折彦/質記)劉器之謫嶺外盛夏¶
奉老母以行一日行山中憇樹下有大蛇冉冉而至若¶
相向者久之乃去村民羅拜器之曰官異人也蛇吾山之¶
神見官喜相迎耳(聞見/録)蘇轍謫雷不許占官舍遂僦民¶
屋章子厚以為強奪民居下州追民究治以僦劵甚明¶
乃已及章子厚謫雷州亦問舍于民民曰前蘇公來為¶
章丞相㡬破我家今不可也人以為報　秦㑹之千鬼¶
萬怪如不樂這人貶竄將去却與他殷勤不絶一日忽¶
<pb:KR3k0025_WYG_036-47a>¶
招胡和仲飯意極拳拳比其還家則臺章已下又送白¶
金為贐如欲論其人章䟽多是自為以授言者(朱文/公)行¶
見江山且吟詠不因遷謫豈能來　得罪宜投裔(六一/集)¶
逐客何人着眼看(東/坡)山憶喜歡勞逺夢地名皇恐泣孤¶
臣(蜀中鋪名/贑中灘名)吏民驚怪坐何罪父老相攜迎此翁　佗¶
年誰作輿地志海南萬里是吾鄉　九死南荒吾不恨¶
兹逰竒絶冠平生　公方占賈鵩我正買龔牛　逐客¶
不妨員外置詩人例作水曹郎　夢遶雲山心似鹿魂¶
<pb:KR3k0025_WYG_036-47b>¶
飛湯火命如雞　山僧有味寧知子瀧吏無言只笑儂¶
　逢人瘴髮黄入市胡眼碧　屢作退飛鷁羞看乾死螢¶
　孤鴻方避弋老驥猶在埛(謫恵/州)東坡謫嶺南時宰欲¶
殺之飽喫恵州飯細和淵明詩淵明千載人東坡百世¶
士出處雖不同氣味乃相似(山/谷)人鮓瓮中危萬死鬼門¶
闗外更千岑問君底事向前去要試平生鐵石心(答劉/文學)去¶
國行萬里淡如雲水僧　安知隴鳥樊籠宻更覺南鵬¶
羽翼低(並前/人)去國一身輕似葉髙名千古重於山(李師/中送)¶
<pb:KR3k0025_WYG_036-48a>¶
(唐/介)¶
　　　起廢¶
史以貴戚廢錮當復以貴戚浣濯之猶解酲以酒也(後/漢)¶
(第五/倫䟽)魏愷積年沉廢遇楊愔於路微自陳愔曰咸由中¶
㫖愷曰雖復零雨自天終待雲興四岳愔忻然曰此言¶
極簡要數日除霍州刺史(北/史)張威在青州侵擾百姓坐¶
廢於家後從上祠泰山上曰今還公笏於是復拜洛州¶
刺史(隋/書)賈誼謫長沙文帝思之召見宣室問鬼神之本¶
<pb:KR3k0025_WYG_036-48b>¶
文帝前席(見赴/召類)汲黯坐免官隱於田園者數年召為淮¶
陽太守(本/傳)¶
集茍削丹書得夷平民則塵洗天波謗絶衆口(陸士/衡表)柳¶
先生遊于愚溪之上黧老進而言曰今兹是州起廢者¶
二焉東祠躄浮圖中廏病顙之駒躄浮圖有師道少而¶
病躄居東祠十年今年他有師道者悉以故去學者倀¶
倀無所師遂相與出躄浮圖以為師中廏病顙駒顙之¶
病亦自十年不得齒他馬食斥棄異皁凡廏之馬無肯¶
<pb:KR3k0025_WYG_036-49a>¶
為伍今刺史來涖吾邦將至無以為乗於是衆牽駒上¶
燥土大廡下浴剔蚤鬋刮惡除殘莝以雕胡秣以香萁¶
御夫盡飾然後敢持豈不曰宜乎今先生來吾州亦十¶
年曽不若躄足涎顙之猶有遭也　興哀於無用之地¶
垂徳于不報之所(栁/集)而我竄逐者龍鍾初得歸(韓/集)¶
本朝暫著南荒不到頭却隨北鴈與歸休　老去甞憂¶
伴新鬼歸來且喜是陳人　誤辱使君相抆拭寧知老¶
鶴更乗軒　流落生還真一芥　何時曠蕩洗瑕謫與¶
<pb:KR3k0025_WYG_036-49b>¶
君歸駕相追攀　初起湘纍復佩銀　肯留歸闕斾坐¶
待逆風船(東/坡)寄語諸公肯湔祓　昨夜風雷震海隅天¶
心急擬活焦枯(山/谷)萬里早歸來九折慎馳騖(后/山)¶
　　　起復¶
經子夏問曰三年之喪卒哭金革之事無辟也者禮與¶
初有司與孔子曰夏后氏三年之喪既殯而致事殷人¶
既葬而致事記曰君子不奪人之親亦不可奪親也子¶
夏曰金革之事無辟也者非與孔子曰吾聞諸老&KR1451;曰¶
<pb:KR3k0025_WYG_036-50a>¶
昔者魯公伯禽有為為之也今以三年之喪從其利者¶
吾弗知也(記曽/子問)春秋不以家事辭王事　閔子騫曰若¶
是乎古之道不即人心退而致事(公/羊)¶
史張華為度支尚書母憂詔令攝事(晉/書)王叔文丁母憂¶
日夜圖起復(唐/書)張茂宗起復尚義章公主(詳見駙/馬類)¶
傳記蘇頲父瓌卒有勅起復頲固辭不起時人語曰蘇¶
瓌有子李嶠無兒　侯知一年老勅放致仕上表不伏¶
張琮丁憂自請起復髙筠母喪親戚為舉哀筠曰我不¶
<pb:KR3k0025_WYG_036-50b>¶
能作孝子張栖貞被訟詐遭母憂不肯起對臺中為之¶
語曰侯知一不伏致仕張琮自請起復髙筠不肯作孝¶
張栖貞情愿遭憂皆非名教中人並是王化外為獸心¶
人面不其然乎(僉/載)¶
集金革奪情葢有通式宜自抑割即膺往㫖(韋沖起/復詔)丁所¶
生母憂爰降詔書敦還攝任(文選禇/淵碑)敦諭起復衰麻外¶
墨欒棘内毁(張說姚/崇碑)¶
本朝先公周顯徳末翰林學士起復裹素紗軟脚幞頭¶
<pb:KR3k0025_WYG_036-51a>¶
慘紫公服毎入朝猶佩魚袋或曰魚袋以金為飾亦身¶
之華也居喪奪情不當有金寶之飾公遽謝不敏(李宗/諤先)¶
(公談/録)太平興國六年詔曰三載通喪百王達禮近朝已¶
降急於用人凡踵艱疚之臣多行抑奪之命自今並許¶
一百日後來赴朝謝(㑹/要)起從哀次　雖孝性之隆專據¶
經而守禮而權時之制或以義而斷恩(六一/集)宜復寵名¶
式從權制　出居喪次非王事不談退倚丘廬讀喪祭¶
之禮則忠孝兩得人無間言　永惟狥國忘家之義非¶
<pb:KR3k0025_WYG_036-51b>¶
有食稻衣錦之嫌(東/坡)¶
　¶
　¶
　¶
　¶
　¶
　¶
　記纂淵海卷三十六¶
