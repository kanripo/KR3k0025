# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:35.550172
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷九十七
<pb:KR3k0025_WYG_097-1a>¶
欽定四庫全書¶
　記纂淵海卷九十七　　　宋　潘自牧　撰¶
　　禽部¶
　　　鵬¶
子北冥有魚其名為鯤鯤之大不知其幾千里也化而¶
為鳥其名為鵬鵬之背不知其幾千里也怒而飛其翼¶
若垂天之雲是鳥也海運則將徙於南冥南冥者天池¶
也鵬之徙於南冥也水擊三千里摶扶摇而上者九萬¶
<pb:KR3k0025_WYG_097-1b>¶
里　風之積也不厚則其負大翼也無力故九萬里則¶
風斯在下矣而後乃今培風背負青天而莫之夭閼者¶
而後乃今將圖南(莊/子)¶
傳記朋及鵬皆古文鳯字也朋鳥象形鳯飛羣鳥從以¶
萬數故以鵬為朋黨字(説/文)景公謂晏子曰天有極大物¶
乎對曰有鵬浮逰雲背凌蒼天該於天池漻漻乎不知¶
其翮之所在也(晏子/春秋)楚文王好獵有人獻一鷹擊鵬雛¶
(幽明/錄)漢武帝時西域獻黒鷹得鵬雛東方朔識之(異/類)¶
<pb:KR3k0025_WYG_097-2a>¶
(傳/)大鵬彌乎天隅(張華/賦)大鵬栖形遐逺(賈彪/賦序)如雲之翼¶
如山之形海運水擊扶摇上征(阮脩/賛)大鵬從南來衆鳥¶
皆戢戢(習鑿/齒)脱鬐鬛於海島張羽毛於天門制渤海之¶
春流晞扶桑之朝暾激三千以崛起向九萬而迅征背¶
若泰山之崔嵬翼舉長雲之縱横　噴氣則六合生雲¶
灑毛則千里飛雪　大鵬一日同風起扶摇直上九萬¶
里　大鵬飛兮振八裔(李/白)圖南未可料變化有鯤鵬¶
風翮九霄鵬　鵬圖仍矯翼　丹極上鯤鵬(杜/詩)鯤鵬相¶
<pb:KR3k0025_WYG_097-2b>¶
摩崒兩舉决一噉(韓/集)君為得風鵬(白居/易)¶
本朝胡為釋南海復駕垂天雄　來依鵬背負青山(東/坡)¶
　　　鵠¶
子鵠不日浴而白(莊/子)千嵗之鵠隨時而鳴能登於木色¶
純白腦盡成骨(抱朴/子)¶
史齊王使淳于髠獻鵠於楚道飛其鵠徒揭空籠以見¶
楚王曰齊王使臣獻鵠不忍鵠渴出而飲之飛去吾欲¶
刺腹絞頸而絶恐人議吾君以鳥故令士自殺吾欲買¶
<pb:KR3k0025_WYG_097-3a>¶
而代之是不信而欺吾王欲赴他國痛吾兩主使不通¶
故來受罪楚王曰善(史/記)始元元年黄鵠下建章宫太液¶
池中(漢/書)桓榮祖善彈見翔鵠雲中彈其兩翅毛脱盡墜¶
地無傷養毛生乃去(宋/書)謝昌寓性甚孝家常養一鵠昌¶
寓病二旬而鵠二旬不食昌寓亡而鵠遂飛去(南/史)¶
傳記黄鵠出東海漢以其來集為祥(廣/志)王子喬於緱氏¶
山乘白鵠舉手謝時人而去　陵陽子安死葬山下有¶
黄鵠來栖冢邊樹鳴聲呼安安(列仙/傳)東華夫人宮中有¶
<pb:KR3k0025_WYG_097-3b>¶
華池𤣥鷖素鵠翔泛其中(廣/記)田饒事魯哀公而不見察¶
曰臣將去君黄鵠舉矣(韓詩/外傳)揚州獻黄鵠雛五徙之于¶
𤣥武池(崔鴻十六/國春秋)鵠生百年而紅五百年而黄又五百¶
年而蒼又五百年而白壽三千嵗矣(述異/記)¶
集寧與黄鵠比翼乎　黄鵠之一舉兮睹山川之紆曲¶
再舉兮見天地之圓方(楚/詞)黄鵠飛兮下建章羽肅肅兮¶
行蹌蹌金為衣兮菊為裳自顧薄徳兮愧爾嘉祥(武帝/黄鵠)¶
(歌/)黄鵠摩天極髙飛(魏武/樂府)其中有鴻儔鵠侣(蜀都/賦)¶
<pb:KR3k0025_WYG_097-4a>¶
本朝黄鵠製金衣翩翩能逺飛擇侣共棲息終年脩羽¶
儀朝下玉池飲暮宿霜桐枝徘徊且垂翼㑹有秋風時¶
(六一/集)一夜心逐南飛鵠　水光兼竹静時有獨立鵠¶
固應千頃池養此一雙鵠(東/坡)¶
　　　鶴¶
經鳴鶴在隂其子和之(易/)鶴鳴于九臯(詩/)狄人伐衞衞¶
懿公好鶴鶴有乘軒者將戰國人授甲者皆曰使鶴鶴¶
實有禄位余焉能戰(左/傳)¶
<pb:KR3k0025_WYG_097-4b>¶
子鶴脛雖長斷之則悲(莊/子)¶
史嵇紹昻昂然若野鶴之在雞羣　成都王穎以陸機¶
參大將軍事孟玖譖機有異志穎大怒使孫秀收機機¶
嘆曰華亭鶴唳豈可得聞乎遂遇害於軍中(晉/書)庾域母¶
好鶴唳域營求不怠一旦雙鶴來下論者以為孝感所¶
致(梁/書)天寶中華隂郡奏白鶴見於西嶽五福峯　至徳¶
中肅宗降誕之辰有白鶴飛舞於殿宇(唐/書)¶
傳記鶴善鳴鳥(集/韻)鶴知夜半(春秋説/題辭)立夏清風至而鶴¶
<pb:KR3k0025_WYG_097-5a>¶
鳴(易通/卦驗)西海之外有鶴國人壽三百嵗日行千里如飛¶
(神異/經)白鶴性警白露降即鳴(風土/記)鶴陽鳥也禀金火之¶
氣以生三年頂赤七年善飛又七年十二時鳴六十年¶
藂毛生泥不能汚一百六十年雌雄相視而孕一千六¶
百年不食而胎生仙人之騏驥也其相以長頸脩竦則¶
善鳴龜背鼈腹則能舞(鶴/經)衡山紫盖峯清天明景輒有¶
雙鶴逥翔其上(荆州/記)榮陽郡有蘭岩常有雙鶴日夕偶¶
影翔集傳云昔夫婦俱隱化成此鶴(神異/記)青田有一雙¶
<pb:KR3k0025_WYG_097-5b>¶
白鶴年年生一子長大便去唯父母常在(永嘉/郡記)鶴者是¶
九轉還丹使(茅君/傳)𤣥鶴者知音樂之節　黄帝習崑崙¶
以舞衆神𤣥鶴二八翔其右(孫氏瑞/應圖)周昭王時塗脩國¶
獻丹鶴(拾遺/記)天子至於巨蒐獻白鶴之血以飲(穆天/子傳)陶¶
侃丁母艱在墓下有二客來弔儀形鮮異遣看之但見¶
雙鶴飛去(别/傳)衛濟川養六鶴日以粥飯啖之三年識字¶
濟川檢書皆使鶴銜取之無差(金城/記)蘇仙公仙去後有¶
白鶴來止城樓人或彈之鶴以爪攫樓板書云城郭雖¶
<pb:KR3k0025_WYG_097-6a>¶
是人民非三百甲子一來歸吾是蘇君彈何為(廣/記)僧支¶
道林好鶴有遺其雙鶴者林乃鍛其翮鶴反顧視之如¶
似懊䘮意林曰既有凌雲之姿何肯為人作耳目近翫¶
乎養令翮成而放去之(世/説)彭淵材嘗蓄兩鶴客至誇曰¶
凡禽卵生此禽胎生語未畢園丁報曰鶴夜産一卵淵¶
材呵曰敢謗鶴耶俄頃展頸伏地忽誕一卵淵材嘆曰¶
鶴亦敗道吾乃為劉禹錫嘉話所誤(墨客/揮犀)鶴曰仙客(談/苑)¶
集鍾浮曠之艷質抱清逥之明心　睛含丹而星耀頂¶
<pb:KR3k0025_WYG_097-6b>¶
凝紫而煙華引圓吭之纎婉頓脩趾之洪姱疊霜毛而¶
弄影振玉羽而臨霞　唳清響於丹墀舞飛容於金閣¶
始連軒以鳯蹌終宛轉而龍躍　入衞國而乘軒出吳¶
都而傾市(鮑昭/賦)借問盧耽鶴西飛幾嵗還　黄鶴振玉¶
羽　獨立窺浮雲其心在寥廓　獨鶴思凌厲　冥鶴¶
吟清唳(李/白)出塵皆野鶴　老鶴萬里心　歸美遼東鶴¶
　摩霄鶴數羣　翩蹮山頂鶴　王喬鶴不羣　仙鶴¶
下人間獨立霜毛整(杜/詩)鶴鳴楚山靜(栁/集)鶴有不羣者飛¶
<pb:KR3k0025_WYG_097-7a>¶
飛在野田餓不啄腐䑕渴不飲盗泉(白居/易)秋霄一滴露¶
聲聞林外天(元/禎)正憐標格出華亭况是昂藏入相經(韓/偓)¶
本朝林逋隠孤山蓄兩鶴常泛小艇逰西湖客至則一¶
童子開籠縱鶴良久逋必棹小船而歸盖常以鶴飛為¶
驗也(筆/談)上霄降靈氣鍾此千年禽　頡頏紫霄垠飄颻¶
滄浪潯岳湛有仙姿鈞韶無俗音毛滋月華淡頂粹霞¶
光深　獨翅聳瓊枝羣舞傾瑶林　髙材自喜凌雲格¶
俗耳誰思警露聲(六一/集)明公真愛鶴相鶴選仙骨遂令¶
<pb:KR3k0025_WYG_097-7b>¶
千里姿為君軒墀物(劉貢/父)况有能言老令威猶將緇布¶
緑深衣(東坡其續搜神記遼東城門華表柱忽有一白/鶴集  上人或欲射之鶴空中歌曰有鳥有鳥)¶
(丁令威去家千里今來歸城郭/如故人民非何不學仙塜纍纍)鶴閒雲作氅　園中有¶
鶴馴可呼我欲呼之立坐隅鶴有難色側睨予豈欲應¶
對如鵩乎我生如寄良畸孤三尺長頸闊瘦軀俛啄少¶
許便有餘何並以身為子娛驅之堂上立須臾投以餅¶
餌視若無戛然長鳴乃下趨難進易退我不如　時夜¶
將半四顧寂寥忽有孤鶴横江東來𤣥裳縞衣戛然長¶
<pb:KR3k0025_WYG_097-8a>¶
鳴掠余舟而西也(東/坡)風散又成千里去夜寒應上九天¶
栖(山/谷)¶
　　　孔雀¶
史罽賔國出孔雀(漢/書)西域條支國出孔雀(續漢/書)文帝與¶
朝臣詔曰前于窴王所上孔雀尾萬枚文采五色以為¶
金根車盖遥望耀人眼(魏/志)世祖時西域獻孔雀解人語¶
彈指應聲起舞(晉書公/卿賛)龜兹國地多孔雀(後魏/書)射孔雀¶
屏(唐書詳見/皇后類)¶
<pb:KR3k0025_WYG_097-8b>¶
傳記火離為孔雀(元命/苞)南方多孔鳥(山海經郭璞/曰孔雀也)義寜¶
縣杜山多孔雀止以音影相接便有孕(南越/志)雲南郡出¶
孔雀常以二月來翔月餘而去(華陽/國志)孔雀其大如鴈而¶
足髙毛皆有斑文采拍手則舞　孔雀自背及尾皆作¶
圓文五色頭戴三毛長寸以為冠足有距迎晨則鳴相¶
和(異物/志)孔雀人指其尾則舞(交州異/物志)交趾郡人多養孔¶
雀或遺人以為口腹或殺之以為脯腊採其金翠毛裝¶
為扇拂或生截其尾以為方物云生取則金翠之色不¶
<pb:KR3k0025_WYG_097-9a>¶
减耳(嶺南異/物志)孔雀自喜其尾而甚妬凡欲山栖必先擇¶
其置尾之地然後止焉山谷夷民烹而食之解百毒土¶
人取其尾者持刀於叢篁幽隱之處伺其過急斷其尾¶
若囬首一顧金翠無復光彩矣(紀/聞)孔雀有九徳一顔貌¶
端正二音聲清徹三行歩庠序四知時而行五飲食知¶
節六常念知足七不分散八少媱九知反覆佛以此喻¶
比丘之行儀也(曽一/經)孔君平指楊梅示楊脩曰此君家¶
果脩曰未聞孔雀是夫子家禽(金樓子詳/見楊梅類)¶
<pb:KR3k0025_WYG_097-9b>¶
集孔盖兮翠旌(楚/辭)戴脩尾之翹翹若順風而揚麾(鍾㑹/賦)¶
孔雀未知牛有角渴飲黄泉逄觝觸赤霄𤣥圃湏往來¶
翠尾金花不辭辱(杜/詩)項毳落殘碧尾花銷暗金(白居/易)穆¶
穆鸞鳯友何年來止兹　翠色髙獨聳金華煥相差(韓/集)¶
本朝置從南海桄榔林籠入西川鸚鵡地聳觀翕翼脩¶
尾張鱗鱗團花金縷翠一身燦爛文章多引聲笙竽柰¶
老何(梅聖/俞)¶
　　　翡翠¶
<pb:KR3k0025_WYG_097-10a>¶
經鄭子臧好聚鷸冠(左/傳)¶
史尉佗獻文帝翠鳥千頭(漢/書)薛琮上䟽曰日南逺致翡¶
翠充備寶玩(異/志)¶
傳記翠鷸也(爾/雅)神靈滋液則翠羽曜(孝經援/神契)翡翠青赤¶
雀也(説/文)翠鳥似燕翡赤而翠青其羽可以為飾(異物/志)翡¶
翠出九真頸黒腹下赤青縹色(交州/記)¶
集孔盖兮翠旌(楚/辭)拾翠羽(洛神/賦)翡翠戲蘭苕容色更相¶
鮮(文/選)翠雀鷸鳥越在南海羽不供用肉不足宰懷璧其¶
<pb:KR3k0025_WYG_097-10b>¶
罪賈害以采(郭/璞)旖旎光首飾葳㽔爛錦衾　翠羽生南¶
海(陳子/昂)翡翠黄金縷綉成歌舞衣(李/白)翡翠鳴衣珩　越¶
裳翡翠無消息　江上小堂巢翡翠　竹髙鳴翡翠¶
或看翡翠蘭苕上(杜/詩)¶
　　　鸚鵡¶
經鸚鵡能言不離飛鳥(記/)¶
子鸚鵡能言而不可使長官是得其所言不得其所以¶
言(淮南/子)¶
<pb:KR3k0025_WYG_097-11a>¶
史漢獻帝詔曰往者益州獻鸚鵡三枚夜食三升麻子¶
今穀價騰貴此鳥無益有損可付西將軍楊定國令歸¶
本土(漢/書)南平王鑠上赤鸚鵡詔羣臣為賦袁淑作賦畢¶
賫以示謝莊莊賦亦竟淑見而嘆曰江東無我卿當獨¶
秀我若無卿亦一時傑也(沈約/宋書)宋大明三年婆皇國獻¶
赤白鸚鵡　梁天監元年交州獻能歌鸚鵡(南/史)杜正𤣥¶
舉秀才㑹林邑獻白鸚鵡楊素促召作賦援筆立成(隋/書)¶
貞觀中陀洹國王獻白鸚鵡頭上有紅毛數十垂與翅¶
<pb:KR3k0025_WYG_097-11b>¶
齊并五色鸚鵡各一　𤣥宗有五色鸚鵡能言上命左¶
右試牽御衣鳥輒瞋目叱咤(唐/書)¶
傳記黄山有鳥焉其狀如鶚青羽赤喙人舌能言名曰¶
鸚鵡　鸚鵡慧鳥栖林啄蘂(山海/經)扶南東漲海中有洲¶
出五色鸚鵡曽見其白者如母鷄(廣/志)有鸚鵡飛集山中¶
禽獸輒相愛重後山中大火鸚鵡入水沾羽飛而洒之¶
天神嘉感即為滅火(宣驗/記)張華有一白鸚鵡華每行還¶
鳥輒説僮使善惡公後在外令喚鸚鵡曰昨夜夢惡不¶
<pb:KR3k0025_WYG_097-12a>¶
出户公猶强之至庭為鸇所搏教其啄鸇脚僅而獲免¶
(異/苑)開元中嶺南獻白鸚鵡上及貴妃皆呼雪衣女以近¶
代詞臣詩篇授之數遍便能諷誦一日忽語曰雪衣娘¶
昨夜夢為鷙鳥所搏將盡於此乎果為鷹所斃上命瘞¶
於苑中呼為鸚鵡塜(明皇/雜録)明皇封鸚鵡為緑衣使者(開/元)¶
(天寶/遺事)許漢陽舟行迷入一溪夾岸皆花苞忽一鸚鵡喚¶
花開一聲花苞皆拆中有美女長尺許能笑言(廣異/記)¶
集紺趾丹嘴緑毛翠衿　體金精之妙質含火徳之明¶
<pb:KR3k0025_WYG_097-12b>¶
輝(禰衡/賦)同朱咮之清音變緑衣於素綵(王維/賦)紅腹赬足¶
𤣥頷翠項(相𤣥/賦)落羽辭金殿孤鳴托繡衣能言終見棄¶
還向隴山飛(李/白)香稻啄餘鸚鵡粒　鸚鵡啄金桃　鸚¶
鵡含愁思聰明憶别離翠衿渾短盡紅嘴謾多知　避¶
籠交翠尾礪嘴净新毛(杜/詩)身囚縁綵翠心苦為分明暮¶
起歸巢思春多憶侶聲(白居/易)養來鸚鵡嘴初紅宜在朱¶
樓繡户中　誰遣聰明好顔色事湏安置入深籠(劉禹/錫)¶
莫恨雕籠翠羽殘江南地暖隴西寒勸君不用分明語¶
<pb:KR3k0025_WYG_097-13a>¶
語得分明出轉難(羅/隱)¶
本朝蔡確貶新州侍兒名琵琶每扣響板鸚鵡傳呼其¶
名琵琶卒後誤觸響板鸚鵡猶傳呼不已公悒悒不樂¶
有詩云鸚鵡言猶在琵琶事已非傷心瘴江水同渡不¶
同歸(詩/話)黄冠黒距人語言有鳥玉衣尤皎㓗(六一/集)鸚鵡¶
才言便關鎖(山/谷)玉鎖閑拘束金籠不自由(梅聖/俞)¶
　　　鷹¶
經維師尚父時維鷹揚(詩/)仲春鷹化為鳩　季夏鷹乃¶
<pb:KR3k0025_WYG_097-13b>¶
學習　孟秋鳩化為鷹(記/)如鷹鸇之逐鳥雀也　爽鳩¶
氏司㓂也注云爽鳩鷹也(左/傳)¶
史郅都為濟陽太守號為蒼鷹(漢/書)吕布因陳登求徐州¶
牧不得布怒登喻之曰登見曹公言待將軍譬如養虎¶
當飽其肉不則噬人公曰否如養鷹饑則為用飽則颺¶
去布乃解(魏/志)虞潭㑹沈充等逼京師潭起義軍至上虞¶
有野鷹飛集屋梁衆懼潭曰起大義而剛鷙之鳥來破¶
賊必矣後如其言(晉/書)太宗初傳位舊苑中有籠鷹悉斷¶
<pb:KR3k0025_WYG_097-14a>¶
聮任去　李大亮有佳鷹太宗遣使至使者諷令獻鷹¶
大亮密表云陛下久絶田獵而使者求鷹若是陛下之¶
意深乖昔㫖如其自擅便是任使非人太宗嘉歎賜之¶
金壺(唐/書)沙州節度使張義潮進甘峻山青骹鷹四聮(舊/唐)¶
(書/)¶
傳記瑶光星散為鷹(春秋運/斗樞)金伐木故鷹擊雉(春秋考/異郵)¶
鷹鶆鳩(郭璞注曰/鶆當為鵷)鷹隼醜其飛也翬(爾/雅)鷹者鷙殺之鳥¶
(易通/卦驗)有雉鷹有兎鷹一嵗為黄二嵗為撫三嵗為青胡¶
<pb:KR3k0025_WYG_097-14b>¶
鷹獲麞出廬江(廣/志)鷹棲茂樹候雀徃來(焦贑/易林)楚文王好¶
獵有人獻一鷹爪距神爽殊絶常鷹獵於雲夢俄而雲¶
際有一物凝翔鮮白不辨其形鷹便竦翮而升矗若飛¶
電湏臾羽墮如雪血下如雨有大鳥墮地度其兩翅大¶
數十里衆莫能識時有博物君子曰此大鵬雛也(幽明/録)¶
李亮好逐雉兎其鷹有青翅黄眸青冥金距之屬(西京/雜記)¶
或問張元一曰蘇味道王方慶孰賢答曰蘇九月得霜¶
鷹王十月被凍蠅(僉/載)¶
<pb:KR3k0025_WYG_097-15a>¶
集疎尾闊臆髙鬐圓顱深目蛾眉狀似愁胡曲嘴短頸¶
足若雙枯(孫楚/賦)惟兹禽之化育實鍾山之所生資金方¶
之猛氣擅火徳之炎精　立如植木望似愁胡嘴同劒¶
利脚等荆枯亦有白如散花赤如㸃血大文若錦細斑¶
似纈眼類明珠毛猶霜雪身重若金爪剛如鐵或復頂¶
平似削頭圓如卵臆闊頸長筋麄脛短翅厚肉勁髀寛¶
肉緩求之事用俱為絶伴(魏彥/深賦)皓如練色斑若綵章積¶
雪全映飛花碎㸃所謂金氣之英瑶光之精髙髻偉臆¶
<pb:KR3k0025_WYG_097-15b>¶
長距秀頸奮發而鋭堅剛則厲摩天絶海雷擊飈逝觀¶
其行時令順秋殺指揮應㨗顧盻餘雄當落鵬之賞蔑¶
仇鷂之敵實稀代之尤也(蘇頲雙/白鷹賛)八月秋風髙胡鷹白¶
錦毛孤飛一片雪百里見秋毫　何時騰風雲搏擊中¶
所能　胡鷹拂海翼翺翔鳴素秋(李/白)代地有豪鷹生子¶
毛盡赤　金眸玉爪不凡才　雲飛玉立盡清秋　正¶
翮摶風超紫塞　&KR1143;身思狡兎側目似愁胡　何當擊¶
凡鳥毛血洒平蕪(杜/詩)鷹翅疾如風鷹爪利如錐(白居/易)雲¶
<pb:KR3k0025_WYG_097-16a>¶
披霧裂虹蜺斷霹靂掣電捎平岡砉然勁翮剪荆棘下¶
攫狐兎騰蒼茫(栁/集)緑玉嘴啗鷄腦破𤣥金爪擘兎心開¶
都縁解搦生靈物所以人人道俊哉(劉夢/得)¶
本朝和魯公有觀畫鷹獵兎詩云雖是丹青物沉吟亦¶
可傷君誇鷹眼疾我憫兎心忙豈動騷人興惟増獵客¶
狂鮫綃百餘尺争及製衣裳范文正公曰真仁人之言¶
也(詩/話)劒翎鈎爪目如電利吻新淬龍泉鋒　爾能搏兎¶
不能食未飽中腸行復擊主人厭兎爾尚饑一生不悟¶
<pb:KR3k0025_WYG_097-16b>¶
為人役(宛/丘)¶
　　　隼¶
經公用射隼于髙墉之上(易/)鴧彼飛隼(詩/)¶
傳記隼鷂屬也或謂之題肩春化為布穀者是也(詩義/疏)¶
隂陽氣貪故題肩擊(春秋考/異郵)仲尼在陳有隼集于陳侯¶
之庭而死楛矢貫之石砮其長尺有咫陳惠公使以隼¶
如仲尼之館問之仲尼曰隼之來也逺矣此肅慎氏之¶
矢也(國/語)鷙擊之鳥通呼曰隼(文選/注)¶
<pb:KR3k0025_WYG_097-17a>¶
　　　鵰¶
經匪鶉匪鳶翰飛戾天注云鶉鵰也(詩/)¶
史秦王幹善弓馬以一箭而下雙鵰軍中號為落鵰都¶
尉(後魏/書)斛律光嘗從世宗校獵見一大鳥引弓射之旋¶
轉至地乃大鵰也當時傳號落鵰都督(北齊/書)後周長孫¶
晟與突厥嘗共逰獵有二鵰飛而争肉晟乃彎弓一發¶
而雙貫焉(隋/書)¶
傳記鷲黄頭赤目五色皆備一曰鵰(説/文)舂山爰有青鵰¶
<pb:KR3k0025_WYG_097-17b>¶
執犬豕食鹿(穆天/子傳)張九齡裴耀卿罷相李林甫處其中¶
揚揚自得觀者竊謂一鵰挾兩兎(明皇/雜録)裴延齡輕躁朝¶
廷懼之嘗畫一鵰羣鳥噪之以獻上知衆怒益信之(國/史)¶
(補/)¶
集皂鵰寒始急(杜/詩)¶
本朝安得萬里沙晴天看射鵰(山/谷)¶
　　　鶚¶
經關關雎鳩疏云一名王睢一名雕鷞江東呼為鶚(詩/)¶
<pb:KR3k0025_WYG_097-18a>¶
史鄒陽諌吳王曰臣聞鷙鳥累百不如一鶚(漢/書)¶
傳記鶚金喙鳥也見則天下兵能擊殺麞鹿(倉頡/解詁)¶
集鵰鶚在秋天　鵰鶚乘時去　鵰鶚離風塵(杜/詩)關關¶
黄金鶚大翅摇江煙下見盈尋魚投身避紅蓮(劉夢/得)¶
本朝清秋一鶚上拭目萬人看(后/山)¶
　　　鷂¶
史武徳初孫伏伽上表諫曰陛下二十日龍飛二十一¶
日有獻鷂雛者此乃前朝之弊風少年之事務　太宗¶
<pb:KR3k0025_WYG_097-18b>¶
得鷂絶俊異私自臂之望見魏徵乃藏於懷徵奏事故¶
久不已鷂竟死懷中　楊徳幹為萬年令有宦官放鷂¶
不避人禾稼徳幹擒而杖之悉㧞其鷂頭　史興宗從¶
獵苑中言晉州出佳鷂可捕取帝曰劉齊賢豈捕鷂人¶
耶安得以此待之(唐/書)¶
傳記鷣負鵲注云鷣鷂也(見爾/雅)魏公子無忌方食有鳩¶
飛入案下一鷂在屋上飛公子乃縱鳩鷂逐而殺之公¶
子曰鳩避患歸無忌竟為鷂所得吾負之為吾捕得此¶
<pb:KR3k0025_WYG_097-19a>¶
鷂者無忌無所愛於是捕得鷂三百餘頭公子乃按劒¶
至其籠上曰誰獲罪無忌耶一鷂獨低頭乃取殺之(列/士)¶
(傳復論衡曰鷂有千數擊鳥飛去安/可  得哉或是捕鷂者折其頸也)李亮好逐雉兎有¶
從風鷂孤飛鷂(西京/雜記)鷂子兩翅各有復翎左名撩風右¶
名撩草帶雨翎出獵必當獲(雜/爼)¶
　　　鶻¶
史北齊文宣謂王思好曰爾擊賊如鶻入鴉羣(北齊/書)元¶
和四年囘紇遣使者請改為囘鶻義取囘旋輕健如鶻¶
<pb:KR3k0025_WYG_097-19b>¶
　八年淄青節度使李師道進鶻十二命還之(唐/書)¶
傳記岐王有北山黄鶻賜名决雲兒(開元天/寶遺事)¶
集有鷙曰鶻者巢于長安薦福浮圖冬日之夕是鶻也¶
必取鳥之盈握者完而致之以燠其爪掌左右易之旦¶
則執而上浮圖之跂焉者縱之延其首以望極其所如¶
住必背而去之焉茍東矣則是日也不東逐西南北亦¶
然鳴呼孰謂爪吻毛翮之物而不為仁義器耶(栁/文)隂崖¶
有蒼鷹養子巢栢巔白蛇登其巢吞噬恣朝飱雄飛逺¶
<pb:KR3k0025_WYG_097-20a>¶
求食雌者鳴辛酸力强不可制黄口無半存其父從西¶
歸翻身入長煙斯湏領徤鶻痛憤寄所宣斗上捩孤影¶
噭哮來九天脩鱗脱逺枝巨顙折老拳髙空得蹭蹬短¶
草辭蜿蜒折尾能一掉飽腸皆已穿生雖滅衆雛死亦¶
垂千年物情有報復快意貴目前　颯爽動秋鶻　霜¶
鶻不空拳(杜義/鶻行)¶
本朝獨愛孤棲鶻髙超百尺風　横飛應自得逺颺似¶
無貪　墜翮逰霄漢無心顧雀鸇(東/坡)依倚秋風氣象豪¶
<pb:KR3k0025_WYG_097-20b>¶
似思燕雀在蓬蒿不知羽翼青冥上腐䑕相隨勢亦髙¶
(王介/甫)¶
　　　鳶¶
經鳶飛戾天(詩/)前有塵埃則載鳴鳶(記/)¶
史蕭確嘗從侯景出獵見飛鳶景命射之莫能中確射¶
之應弦而落(梁/書)崔彭善射逹頭可汗遣使曰請得崔將¶
軍一與相見遂遣之可汗召善射者數十人因擲肉於¶
野以集鳶射之多不中彭連發數矢皆應弦而落(隋/書)¶
<pb:KR3k0025_WYG_097-21a>¶
傳記鳶鳥醜其飛也翔(爾/雅)馬援擊交趾下潦上霧毒氣¶
上蒸仰視烏鳶跕跕墮水中(東觀/記)永和九年吳郡獻白¶
鳶(晉中/興書)¶
集鳶飛杳杳青雲裏　鳶鳴蕭蕭風四起(劉禹/錫)¶
本朝瞻飛落海鳶(六一/集)愁鳶蹲落景　鳶貪聲最鄙(東/坡)¶
吟作飢鳶聲(后/山)¶
　　　鴻¶
經初六鴻漸于干六二鴻漸于磐九三鴻漸于陸¶
<pb:KR3k0025_WYG_097-21b>¶
六四鴻漸于木九五鴻漸于陵(易/)鴻飛遵渚鴻飛遵陸¶
(詩/)孟春鴻鴈來季秋鴻鴈來賔　前有車騎則載飛鴻¶
(記/)衞獻公戒孫文子寗惠子食日旰不召而射鴻於圃¶
(左/傳)¶
子桓公曰寡人有仲父猶飛鴻之有羽翼也(管/子)鴻飛冥¶
冥弋人何慕焉(揚/子)鴻不學飛飛則冲天(蔣/子)鴻鵠之鷇羽¶
翼未合而有四海之心(尸/子)¶
史陳渉曰燕雀安知鴻鵠之志哉(史/記)¶
<pb:KR3k0025_WYG_097-22a>¶
傳記齊使獻鴻於楚鴻渴使者於道飲鴻而失之使者¶
至楚曰臣欲亡去為兩使不通欲㧞頸而死將以吾君¶
賤士貴鴻也楚王賢之(韓詩/外傳)¶
集淮南子云東歸碣石違溽暑也平子賦云南寓衡陽¶
避祁寒也若其雅歩清音逺心髙韻鵷鸞已降罕見其¶
儔而鍛翮墻隂偶影獨立唼喋秕稗鷄鶩為伍不亦傷¶
乎(盧思/賦)弋者何所慕髙飛仰冥鴻　舉手指飛鴻此情¶
難具論　飛鴻辭北溟(李/白)霜鴻有餘哀　背若孤征鴻¶
<pb:KR3k0025_WYG_097-22b>¶
(杜/詩)哀鴻鳴清耳(韓/集)呌呌覊鴻哀　天髙數鴻鳴　杳杳¶
歸鴻吟(栁/集)¶
本朝稻粱雖可戀吾志在冥鴻　離鴻獨髙翔　囘首¶
羡南鴻　翻鴻落浦晴(六一/集)幽人隱几寂無語心在征¶
鴻滅沒間　人似秋鴻歸有信　塞鴻正欲摩天去¶
天静傷鴻猶戢翼(東/坡)起看冥飛鴻乃在天宇空　仰視¶
雲空鴻鵠舉(山/谷)¶
　　　鴈¶
<pb:KR3k0025_WYG_097-23a>¶
經雝雝鳴鴈(詩/)季冬鴈北鄉(記/)曹伯陽好田弋公孫疆¶
獲白鴈獻之且言田弋之説(左/傳)¶
子昨日山中之木以不材得終其天年今日主人之鴈¶
以不材死(莊/子)夫鴈從風以愛氣力銜蘆而翔以備弋繳¶
(淮南/子)¶
史蘇武在匈奴中昭帝遣使通和常惠夜見漢使使謂¶
單于曰天子射上林中得鴈足有繫帛書言武等在某¶
澤中使者如其言單于大驚乃遣武還　太始三年獲¶
<pb:KR3k0025_WYG_097-23b>¶
赤鴈作朱鴈之歌　宣帝於西河築世宗廟告祀有五¶
色鴈集殿前(漢/書)皇甫規解官歸安定鄉人有以貨得鴈¶
門太守者亦去職還家書刺謁規規卧不迎既入而問¶
卿前在郡食鴈美乎(後漢/書)隋將史萬嵗從梁士彦軍次¶
馮翊見羣鴈飛來萬嵗謂士彦曰請射行中第三者射¶
之應弦而落(北/史)朱漢賔射一飛鴈正中其臆臆上貫一¶
金錢有篆文皆無識者人皆號為朱落鴈(晉/文)貞元十年¶
同州獻五色鴻(唐/書)¶
<pb:KR3k0025_WYG_097-24a>¶
傳記凢䞇大夫用鴈鴈有行列故為䞇(春秋/繁露)䞇用鴈者¶
取隨時南北不失其節(白虎通又説苑曰/取其有長㓜之禮)自關而東謂¶
鴈&KR1391;鵝南楚之外謂之鵝或謂之倉&KR1391;(方/言)梁州縣界有¶
鴈塞山傳云此山有大池水鴈棲集之因名鴈塞(梁州/記)¶
沮陽縣西北有鴈浮山鴈南翔北歸徧經其上(荆州/圖記)鴈¶
門山鴈出其間在髙栁北(山海/經)衡州有囬鴈峯鴈至此¶
不過遇春而回(衡陽/志)孔子之衛衛君與孔子語見飛鴈¶
過而仰視之色不在孔子孔子乃逝(家/語)¶
<pb:KR3k0025_WYG_097-24b>¶
集唼流牽弱藻斂翮帶餘霜(沈/約)胡鴈飛鳴辭燕山昨發¶
委羽朝度關　客居煙波寄湘吳凌霜觸雪毛體枯¶
鴈渡瀟湘煙　雪照聚沙鴈　白鴈從中來飛鳴苦難¶
聞足繫一書札寄言嘆離羣離羣心斷絶一見花成雪¶
(李/白)落鴈浮寒水　宿鴈起圓沙　歸鴈喜青天　邊秋¶
一鴈聲　君看隨陽鴈各有稻粱謀　遥空秋鴈滅¶
一聲何處送書鴈　旋鴈上雲歸紫塞　北鴈塞聲微¶
　九秋驚鴈序　萬里衡陽鴈今春又北歸　欲雪違¶
<pb:KR3k0025_WYG_097-25a>¶
胡地先花别楚雲　孤鴈不飲啄飛鳴聲念羣誰憐一¶
片影相失萬重雲(杜/詩)去寒就暖識處所天長地闊棲息¶
稀　凌雲一舉君謂何(韓/集)正是峯前回鴈時(栁/集)戰蒲知¶
鴈唼(李義/山)仙掌月明孤影過長門燈暗幾聲來須知胡¶
騎紛紛在豈逐春風一一迴(杜/牧)¶
本朝來時沙磧已氷霜飛過江南木葉黄水濶天低雲¶
暗澹朔風吹起自成行　陽城淀裏新來鴈趂伴南飛¶
逐越船野岸栁黄霜正重五更驚破客愁眠　夜聞歸¶
<pb:KR3k0025_WYG_097-25b>¶
鴈生鄉思　嵗晩江湖同是客莫辭伴我更南飛(六/集)一¶
北鴈來南國依依似旅人縱横遭折翼感惻為霑巾¶
衆禽自紛争野鴈獨閒潔　先鳴獨鼓翅吹亂蘆花雪¶
　碧天無際鴈行髙　鴻鴈破江雲萬里梧桐卷露一¶
床銀我自飄零是覊客更堪秋晩送行人(東/坡)落鴈帶邊¶
聲(山/谷)寧為寶筝柱肯作置書郵　固違隂嶺雪不盡洞¶
庭春　市逺無矰繳年豐足稻粱中原有佳氣不必到¶
衡陽(後/山)¶
<pb:KR3k0025_WYG_097-26a>¶
　　　鸎¶
經黄鳥于飛集于灌木其鳴喈喈　睍睆黄鳥載好其¶
音　春日載陽有鳴倉庚　倉庚于飛熠燿其羽　伐¶
木丁丁鳥鳴嚶嚶出自幽谷遷于喬木嚶其鳴矣求其¶
友聲　綿蠻黄鳥(詩/)仲春倉庚鳴(記/)¶
傳記離黄倉庚也鳴則蠶生(説/文)黄麗留也或謂黄栗留¶
幽州謂之黄鸎或謂之黄鳥一名倉庚一名商庚一名¶
鵹黄一名楚雀齊人謂之摶黍關西謂之黄鳥此乃應¶
<pb:KR3k0025_WYG_097-26b>¶
節趣時之鳥或謂之黄袍(詩義/疏)明皇於禁苑中見黄鳥¶
呼為金衣公子(開元天/寶遺事)戴顒春攜雙柑斗酒日往聴黄¶
鸝聲此俗耳鍼砭詩腸鼓吹(髙隱/外書)頃年有人取黄鸎雛¶
養於竹籠中其雌雄繚繞飛鳴一投火中一觸籠而死¶
剖腹視之其腸寸斷(玉堂/閒話)每妬流鸎於綺叢(廣/記)鸎聲巧¶
作煙花主人(贅/録)¶
集宮鸎嬌欲醉　上有好鳥相和鳴間關早得春風情¶
　千門萬户皆春聲　新鸎飛繞上林苑願入簫韶雜¶
<pb:KR3k0025_WYG_097-27a>¶
鳳笙　碧樹鳴黄鸝　春風語流鸎　黄鸝啄紫椹(李/白)¶
黄鳥喧嘉音　囀枝黄鳥近　鸎囀皇州春色䦨　鸎¶
歌暖正繁　便覺鸎語太叮嚀　兩箇黄鸝鳴翠栁¶
豈有黄鸝歴翠微　竟日鸎相和　春日鸎啼脩竹裏¶
　隔葉黄鸝空好音　花妥鸎梢蝶　宮鸎罷囀春(杜/詩)¶
早晩飛來入錦城誰人教解百般鳴春風紅樹驚眠處¶
似妬歌童作艷聲　麥黄韻鸝鶊(韓/集)不意忽有黄鸎鳴¶
一聲夢斷楚江曲　翻日迴度昆明飛凌風斜看細栁¶
<pb:KR3k0025_WYG_097-27b>¶
翥(栁/集)欲囀不囀意自嬌羌兒弄笛曲未調前聲後聲不¶
相及秦女學筝指猶澁(韋應/物)曉睡朦朧百囀鸎(温庭/筠)鸎¶
啼如有淚為濕最髙花　㑹與秦樓鳯俱聴漢苑鸎(李/義)¶
(山/)¶
本朝暖入鸎篁舌漸調　喬木成隂百囀鸎(六一/集)最好¶
聲音最好聴似調歌舌更叮嚀髙枝抛過低枝立金羽¶
脩眉黑染翎(梅聖/俞)野花吹盡竹娟娟尚有黄鸝最可憐¶
婭姹不知縁底事背人飛過北山前(王介/甫)黄鳥懷好音¶
<pb:KR3k0025_WYG_097-28a>¶
秋菊染春衣　黄鳥在幽谷韜光養羽儀晴風曜桃李¶
言語自知時(山/谷)曉寒顧影惜金衣著意聴時不肯啼飛¶
入栁隂多處去數聲只許落花知(誠/齋)¶
　　　燕¶
經燕燕于飛差池其羽下上其音　天命𤣥鳥降而生¶
商(詩/)仲春𤣥鳥至(記/)猶燕之巢於幕上也　𤣥鳥氏司¶
分者也(左/傳)¶
子朱鳥翩翩歸而肆矣(揚/子)¶
<pb:KR3k0025_WYG_097-28b>¶
史帝嚳少妃簡狄以春分日祠于髙禖有𤣥鳥遺卵簡¶
狄吞之生契(史/記)丞相薛宣對曰茂陵寢上巳日𤣥鳥來¶
集吐所含大豆紫黒色翺翔殿上此降下永與天無極¶
天下幸甚(漢/書)襄陽衛敬瑜妻年十六敬瑜亡父母舅姑¶
欲嫁之女截耳自誓所住户有燕巢常雙來去後忽孤¶
飛女以紅縷繫燕足為誌後嵗此燕來猶帶前縷女為¶
詩曰昔年無偶去今春猶獨歸故人恩既重不忍復雙¶
飛侯藻嘉其節題曰貞義衛婦之門(南/史)¶
<pb:KR3k0025_WYG_097-29a>¶
傳記燕燕鳴也(爾/雅)燕一名天女一名摰鳥(古今/注)瑶光星¶
散為燕(春秋運/斗樞)溽泥為巢聲多稍小者漢燕陶隱居注¶
本草云紫胷聲小者是越燕胷斑黑聲大者是胡燕其¶
作巢喜長(世/説)齊魯之間謂燕為乙作巢避戊巳𤣥中記¶
云千嵗之燕户北向述異記云五百嵗燕生胡髯(雜/爼)有¶
娀氏有二佚女為九成之臺帝令燕往視之二女愛而¶
爭摶之覆以玉筐少遲發而視之燕遺二卵北飛遂不¶
反二女作歌曰燕往北實始為北音(吕氏/春秋)昔魯人有浮¶
<pb:KR3k0025_WYG_097-29b>¶
海而失津者至於亶洲見仲尼及七十子使歸告魯侯¶
築城以避冦魯人以狀告魯侯不信俄有羣燕數萬銜¶
土培巢魯侯信之大城曲阜訖而齊㓂至不克而還(崔/江)¶
(北凉/録)後魏元道康向月㣲吟忽聞巢燕呼康字云景怡¶
康曰爾為禽而語何巢我屋燕曰我為上帝所罰暫為¶
禽耳以卿盛徳故來相依(窮怪/録)唐王謝居金陵航海遇¶
風抵一洲見翁嫗皆皂服引至宫室見王坐大殿曰烏¶
衣國也命以女妻之謝思歸王命取飛雲軒令謝入其¶
<pb:KR3k0025_WYG_097-30a>¶
中閉目少息已至其家但見梁上雙燕呢喃下視謝乃¶
悟所至乃燕子國也(廣/記)¶
集袖中有短書願寄雙飛燕(李/陵)玉樓朱閣不復棲金窓¶
繡户長相見　豈不戀華屋終愁謝珠簾(李/白)江泥輕燕¶
斜　墻燕語留人　嬌燕入簷回　燕舞翠帷塵　巢¶
燕得泥忙　頻來語燕定新巢　秋燕已如客　震雷¶
翻幕燕　雨燕集深條　紫燕時翻翼　旅食驚雙燕¶
銜泥入此堂應同避燥濕且復過炎凉(杜/詩)朱雀橋邊野¶
<pb:KR3k0025_WYG_097-30b>¶
草花烏衣巷口夕陽斜舊時王謝堂前燕飛入尋常百¶
姓家(劉夢/得)低飛緑岸和梅雨亂入紅樓揀杏梁閒几硯¶
中窺水淺落花徑裏得泥香(鄭/谷)¶
本朝攝事初欣社燕迎(六一/集)燕入華堂怪未歸(東/坡)驚飛¶
賀厦燕(淮南子云大厦/成而燕雀相賀)處處定知秋後别年年長向社¶
前逢行藏似欲追時節豈是人間不見容(王介/甫)燕入風¶
簾舞　聊隨海燕度炎凉(山/谷)捲簾通燕子　窺簾燕哺¶
雛　老屋無僧燕作家　畫樓著燕春風裏(陳後/山)¶
<pb:KR3k0025_WYG_097-31a>¶
　　　烏¶
經莫黑匪烏　瞻烏爰止于誰之屋　具曰子聖誰知¶
烏之雌雄　弁彼鸒斯(詩/)楚幕有烏(左/傳)城上有烏(同/上)¶
子夫馴烏者斷其下翎則必待人而食焉得不馴乎(韓/子)¶
去隂就陽謂之陽烏鴻鴈是也純黒而反哺者謂之慈¶
烏小而腹下白不反哺者謂之鴉白項而羣飛者謂之¶
燕烏白脰烏也鴉烏鸒也(孔叢/子)¶
史朝夕烏(詳見御/史臺類)吏食道旁烏攫其肉(見太/守類)慕容冲之¶
<pb:KR3k0025_WYG_097-31b>¶
亂有羣烏數萬翔鳴于長安城上其聲甚悲不半年有¶
甲兵入城之事(晉/書)成公綏有孝烏每集其廬舍綏謂有¶
反哺之徳以為祥禽　西魏裴俠年七嵗不能言後於¶
洛城西見羣烏舉手指之而言遂志識聰慧甚異常童¶
(北/史)栁仲郢每遷官羣烏大集於昇平里第庭樹㦸架皆¶
滿凡五日而散詔下不復集(唐/書)¶
傳記鸒斯鴨鶋注云是烏也又曰鴉烏小而多聲腹下¶
白(爾/雅)瑶光星散為烏　飛翔翮為陽陽氣仁故烏反哺¶
<pb:KR3k0025_WYG_097-32a>¶
(春秋運/斗樞)愛其人者愛其屋上烏憎其人者惡其除胥(太/公)¶
(六/韜)城上有烏自名破家(焦贑/易林)晉文公焚林求介子推有¶
白鴉遶煙而噪(拾/遺)陽顔以純孝著聞後有羣烏銜皷集¶
顔所居村烏口皆傷因立縣名烏傷王莽改為烏孝(異/苑)¶
支道林見王子猷兄弟還人問見諸王何如答曰見一¶
羣白頸烏但聞喚啞啞聲(世/説)魏伶為西市丞養一赤嘴¶
烏每於衆中乞錢銜歸號魏丞烏(朝野/僉載)¶
集烏生八九子端坐秦氏桂樹間(古樂/府)黄雲城邊烏欲¶
<pb:KR3k0025_WYG_097-32b>¶
棲歸飛啞啞枝上啼　但見悲烏號古木雄飛雌從遶¶
林間(李/白)飢烏集城樓　迎棹舞神鴉　夜來歸烏盡啼¶
殺後棲鴉　野鴉無意緒鳴噪自紛紛　丈人屋上烏¶
烏好人亦好(杜/詩)烏噪飢不啄(韓/集)城上日出羣烏飛飛鴉¶
争赴朝陽枝(栁/集)百鳥豈無母爾獨哀怨深要是母慈重¶
使爾悲不任　慈烏復慈烏鳥中之曽參(白居/易)¶
本朝候館噪山鴉　嵗熟鴉聲樂　歸路栁暗藏嶠鴉¶
(六一/集)事將兆而獻忠人反謂爾多凶凶不本於爾爾又¶
<pb:KR3k0025_WYG_097-33a>¶
安能凶爾之不告兮凶豈能言説告而先知兮謂凶從¶
爾出　遭人唾罵於時不容復遭彈類驅逐西東(梅聖/俞)¶
爾之為禽兮何不髙翔而逺翥何為號呼于人兮告吉¶
凶而逢怒(范文/正)夕陽楓葉見翻鴉　暮樹號寒鴉　江¶
風初凉睡正美樓上啼鴉呼我起　孤雲落日西南望¶
長羡飛鴉自識村(東/坡)¶
　　　鵲¶
經維鵲有巢維鳩居之　鵲之疆疆　防有鵲巢(詩/)季¶
<pb:KR3k0025_WYG_097-33b>¶
冬鵲始巢　烏鵲之巢可俯而窺也(記/)¶
子莊周逰乎雕陵之樊覩一異鵲自南方來感周之顙¶
而集栗林(莊/子)鵲巢知風之所起　鴈北嚮鵲始加巢(淮/南)¶
(子/)¶
史徐羡之拜司空有雙鵲於太極殿東䲭尾鳴喚(宋/書)奚¶
永落與張子信對坐有鵲鳴於庭樹子信曰鵲言不善¶
有口舌事今夜有喚必不得往至夜髙儼使召永落且¶
云敕喚永落稱墮馬脚折遂免於難(北齊/書)大歴八年乾¶
<pb:KR3k0025_WYG_097-34a>¶
陵上仙觀三尊殿有雙鵲銜柴及泥補葺殿之隙壞凡¶
一十五處　貞元四年中書省梧樹上有鵲以泥為巢¶
(唐/書)¶
傳記鵲者陽烏先物而動先事而應見於風木之象(易/通)¶
(卦/騐)鵲知太嵗之所在博物志云鵲巢皆背太嵗此非才¶
智任自然耳淮南子曰鵲識嵗多風去喬木巢傍枝(説/文)¶
干鵲噪而行人至(廣/記)鵲一名神女(古今/注)崑山之旁以玉¶
璞抵烏鵲(塩鐵/論)章帝永寧元年條支國進鳷鵲髙七尺¶
<pb:KR3k0025_WYG_097-34b>¶
其國太平鳷鵲羣翔(拾遺/録)鵲巢中必有棘崔圓相公妻¶
於後園見二鵲構巢共銜一木安巢中俗言見鵲上梁¶
必貴(雜/爼)黎景逸居空青山有鵲巢其側後繫南康獄其¶
鵲止於獄樓向景逸似傳語之狀其日傳有赦官司詰¶
其由來云路逢衣素衿人所説三日赦至(僉/載)¶
集月明星稀烏鵲南飛遶樹三匝無枝可棲(曹/操)五色雲¶
間鵲飛鳴天上來(李/白)今日烏鵲喜欲報凱歌歸　門鵲¶
晨光起(杜/詩)鵲鳴聲楂楂　家人祝喜鵲(韓/集)¶
<pb:KR3k0025_WYG_097-35a>¶
本朝鮮鮮毛羽耀朝暉紅粉墻頭緑樹枝日暖風輕言¶
語軟應將喜報主人知(六一/集)月明驚鵲未安枝　柯侯¶
古循吏悃愊真無華仁心格異族兩鵲巢其衙但恨不¶
能言相對空楂楂(東/坡)¶
　　　雀¶
經誰謂雀無角何以穿我屋(詩/)雀入大水化為蛤(記/)¶
子一雀適羿羿必得之以天下為之籠則雀無所逃¶
以隋侯之珠而弹千仭之雀(莊/子)萬雀不能抵一鷹(抱朴/子)¶
<pb:KR3k0025_WYG_097-35b>¶
史楊由少習易有大雀夜集庫樓上太守亷范以問由¶
對曰郡内當有小兵後廣柔縣蠻夷反殺傷長吏(後漢/書)¶
潘岳初生有一雀止其母左肩占者咸言富貴之徵(北/史)¶
開元二十二年渝闗蟲食田稼蔓延入平州俄頃有羣¶
雀来食此蟲一日食盡平州稼無傷者(唐/書)¶
傳記立夏雀子飛(易通/卦驗)明珠弹雀貴不當也(太𤣥/經)雀一¶
名嘉賔(古今/注)莊辛謂楚王曰夫雀仰棲茂樹鼓趐奮翼¶
自以為無患不知夫公子王孫左挾弹右攝丸以加其¶
<pb:KR3k0025_WYG_097-36a>¶
頸也(戰國/策)孔子見羅者所得雀皆黄口也孔子曰黄口¶
盡得大雀獨不得何也羅者對曰黃口從大雀者不得¶
大雀從黄口者得孔子顧謂弟子曰君子慎所從(家/語)任¶
城魏肇之初生有雀飛入其手占者以為封爵之祥(異/苑)¶
楊宣為河内太守行縣有羣雀鳴桑樹上宣曰前有覆¶
車粟此雀相隨欲徃食行數里果有覆車粟(益部耆/舊傳)¶
集嗷嗷空城雀身計何戚促(李/白)啅雀爭枝墜　雀啄桞¶
花黄　黄雀飽野粟羣飛動荆榛　籬雀暮喧繁(杜/詩)乳¶
<pb:KR3k0025_WYG_097-36b>¶
雀飛簷楹(韓/集)¶
本朝低昻枝上雀摇蕩花間雨　亂雀啅叢棘　霜葉¶
投空雀啅籬(東/坡)雀喜宫成自相賀　寒雀四顧驚風枝¶
(山/谷)百千寒雀下空庭小集梅梢話晩晴特地作團喧殺¶
我忽然驚𣪚寂無聲(誠/齋)¶
　　　鳩¶
經宛彼鳴鳩(詩/)仲春鷹化為鳩　季春鳴鳩拂其羽(記/)¶
史管輅至郭恩家有飛鳩来在梁頭鳴甚輅曰當有老¶
<pb:KR3k0025_WYG_097-37a>¶
公從東方來候豚一頭酒一壺主人雖喜當有小故明¶
日果有客如所占而射鷄作食箭從樹間繳中數嵗女¶
子流血驚怖(魏/志)¶
傳記長安張氏有鳩自外入户内張氏祝之曰鳩為禍¶
耶飛上承塵為福耶來入我懷鳩飛入懷以手探之得¶
一金帶鉤焉自是之後子孫昌盛資財萬倍(捜神/記)¶
集白鳩之白誰與隣霜衣雪襟誠可珍　首農政鳴陽¶
春(李/白)春鳩鳴不停　鳩鳴暮求羣(韓/集)¶
<pb:KR3k0025_WYG_097-37b>¶
本朝天將隂鳴鳩逐婦鳴中林鳩婦怒啼無好音天雨¶
止鳩呼鳩婦鳴且喜婦不亟還呼不已逐之其去恨不¶
早呼不肯來固其理　斑然錦翼花簇簇雌雄相隨樂¶
不足抱雛出卵翅羽成豈料一朝還反目人言嫁鷄逐¶
鷄飛安知嫁鳩被鳩逐　麥壠已深鳩喚雨　春原洗¶
新霽緑葉暗朝日鳴聲相呼知應荅如吹律　誰言鳴¶
鳩拙無用雄雌各自知隂晴(六一/集)夣裏鳴鳩喚雨來(東/坡)¶
　　　鴿¶
<pb:KR3k0025_WYG_097-38a>¶
傳記張九齡家養羣鴿每與親知書繫鴿足上飛徃投¶
之目為飛奴(開元天/寳遺事)¶
集還見窓中鴿日暮遶庭飛(韋蘇/州)¶
本朝宗汝得一鴿性甚靈慧能致書於千里之外(遯齋/閒覧)¶
去年桞絮飛時節記得金籠放雪衣(東/坡)¶
　　　雉¶
經射雉一矢亡　離為雉(易/)髙宗祭成湯有飛雉升鼎¶
耳而雊(書/序)雄雉于飛泄泄其羽下上其音　有鷕雉鳴¶
<pb:KR3k0025_WYG_097-38b>¶
雉鳴求其牡　如翬斯飛　雉之朝雊尚求其雌(詩/)士¶
執雉(周/禮)雉曰䟽趾　孟冬雉入大水為蜃(禮記/月令)　季冬雉¶
雊(禮記/同上)余子長矣能奉雉而從余矣　五雉為五工正¶
(左/傳)山梁雌雉時哉時哉(論/語)¶
子澤雉十歩一飲百歩一啄不期蓄乎樊中(荘/子)¶
史鴻嘉二年有飛雉集於殿庭歴階升堂而雊(漢/書)魯恭¶
馴雉(見知/縣類)管輅至王𢎞直語有雄雉飛來直令輅作卦¶
輅曰五月必遷至期果為渤海太守(魏/志)武庫封閉甚宻¶
<pb:KR3k0025_WYG_097-39a>¶
其中忽聞雉雊張華曰此必蛇化也開視之有蛇蛻焉¶
(晋/書)¶
傳記鸕諸雉(命/雉)&KR0008;雉(青質/玉色)鷮雉(長尾走/耳鳴)鳴雉(闕/)¶
雉(似山雉/而小冠)秩秩海雉(外雉而墨/出海中山)鸐山雉(尾長/赭色)翰雉鵫雉¶
(今白/鵫)翰江(亦名白/雉爾雅)周成王時越裳獻白雉(孝經援/神契)孫休¶
好射雉羣臣諫荅曰雖為小物耿介過人朕之所以好¶
也(語/林)¶
集聿采毛之英麗兮有五色之名翬厲耿介之專心兮¶
<pb:KR3k0025_WYG_097-39b>¶
侈雄艶之姱姿　鸎綺翼而&KR0008;撾灼綉頸而衮背　摛¶
朱冠之赩赫敷藻翰之陪鰓　伊義鳥之應敵(潘/岳)雉之¶
飛于朝日羣雌孤雄意氣横出當東而西當啄而飛隨¶
飛隨啄羣雌粥粥(韓文雉/朝飛操)原頭火燒静兀兀野雉畏鷹¶
出復没將軍欲以巧伏人盤馬彎弓惜不發地形漸窄¶
觀者多雉驚弓滿勁箭加衝人决起百餘尺紅翎白鏃¶
隨傾斜將軍顧笑軍吏賀五色披離馬前墮(雉帶/箭)麥隴¶
青青二月時白雉朝飛挾兩雌錦衣綺翼何離縰牧犢¶
<pb:KR3k0025_WYG_097-40a>¶
採薪感之悲　寕向草中耿介死不求黄金籠下生(李/白)¶
繡羽穿花他自得　山雉迎舟楫(杜/詩)¶
本朝朝日飛雉雊東臯新雨餘(六一/集)雄雉曳脩尾驚飛¶
向日斜空中紛格鬬綵羽落如花(東/坡)¶
　　　杜䳌¶
傳記杜䳌一名巂周甌越間曰怨鳥(爾雅/注)杜宇亦曰杜¶
王自天而降稱蜀帝死化為鳥名曰杜䳌亦曰子規(成/都)¶
(記/)&KR0008;䳏即杜鵑也　姊歸子規别名也(博物/志)江介曰子¶
<pb:KR3k0025_WYG_097-40b>¶
規啼苦則懸於樹自呼曰謝豹(張華/注)杜䳌先鳴者吐血¶
死嘗有人行山中見一羣寂然聊學其聲即死(雜/爼)石誼¶
未娶聞杜鵑聲嘆曰此物催人使歸使我何所歸邪(金/臺)¶
(録/)¶
集我見常再拜重是古帝魂生子百鳥巢百鳥不敢嗔¶
仍為餧其子有若奉至尊　萬事反覆何所無豈憶當¶
殿羣臣趨(杜/詩)豈思昔日居深宫嬪妃左右如花紅(司空/曙)¶
蜀魄千年尚怨誰(羅/鄴)催歸日未西(韓/集)¶
<pb:KR3k0025_WYG_097-41a>¶
本朝康節行洛陽天津橋聞杜宇聲嘆曰不及十年其¶
有江南人以文字亂天下者乎(聞見/録)夜入翆烟啼晝尋¶
芳樹飛春山無限好猶道不如歸(范文/正)¶
　　　鴛鴦¶
經鴛鴦于飛畢之羅之　鴛鴦在梁戢其左翼(詩/)¶
史文帝問占夢周宣曰吾夢殿屋兩瓦墮化為雙鴛鴦¶
此何為也對曰後宫當有暴死者上曰吾詐卿耳宣曰¶
夫夢意也茍以形言便占吉凶言未卒黄門令奏宫人¶
<pb:KR3k0025_WYG_097-41b>¶
相殺(魏/志)¶
傳記鴛鴦雌雄未嘗相離人得其一則一者相思死故¶
謂之匹鳥(古今/注)大夫韓憑(一作/朋)其妻美宋康王奪之憑¶
遂自殺妻與王共登臺自投臺下遺書於帶曰願以屍¶
還韓氏而𦵏王怒令埋之二塜相對經宿忽有梓木生¶
二塜上根下交枝上連其上有鳥如鴛鴦雌雄常棲其¶
樹(捜神/記)鴛鴦交頸(變化/論)¶
集鴛鴦兮噰噰(楚/辭)客從逺方来遺我一端綺文彩雙鴛¶
<pb:KR3k0025_WYG_097-42a>¶
鴦裁為合歡被　入門時左顧但見雙鴛鴦鴛鴦七十¶
二羅列自成行(古/詩)願作天池雙鴛鴦一朝飛去青雲山¶
　錦水東北流波蕩雙鴛鴦雄巢漢宫樹雌弄秦草芳¶
寧同萬死碎錦翼不忍雲間兩分張(李/白)風鴛藏近渚¶
沙暖睡鴛鴦　江檻俯鴛鴦(杜/詩)盡日無人㸔㣲雨鴛鴦¶
相對浴紅衣(杜/牧)雌去雄飛萬里天雲羅滿眼淚澘然不¶
須再結風波願鎻向金籠始兩全　鴛鴦可羡頭俱白¶
飛去飛来烟雨秋(李義/山)俱来緑潭裏共向白雲涯音容¶
<pb:KR3k0025_WYG_097-42b>¶
相眷戀羽翼兩逶迤　刷羽清江浦交頸紫山岑文章¶
負竒色和鳴多好音(陳子/昻)雙絲絹上為新様連理枝頭¶
是故園翠浪萬囬同過影玉沙千處共棲痕　煙濃共¶
拂芭蕉雨浪細雙遊菡萏風(皮日/休)¶
本朝鴛鴦終日愛水鏡(山/谷)無端一棹歸舟急驚起鴛鴦¶
相背飛(后/山)¶
　　　鸂鶒¶
傳記鸂鶒水鳥毛有五彩色食短狐其在溪中無毒氣¶
<pb:KR3k0025_WYG_097-43a>¶
(臨海異/物志)河南府伊闕縣前大溪有一雙鸂鶒見則僚佐¶
有入臺者(詳見監察/御史類)¶
集一雙鸂鶒對沉浮　鸂鶒雙雙舞　故使籠寛織湏¶
知動損毛㸔雲莫悵望失水甚呼號六翮曽經剪孤飛¶
卒未髙且無鷹隼慮留滯莫辭勞(杜/詩)¶
　　　鷗¶
子海上之人有好鷗鳥者毎旦之海上從鷗鳥逰鷗鳥¶
之至者數百徃而不止其父曰吾聞鷗鳥皆從汝逰汝¶
<pb:KR3k0025_WYG_097-43b>¶
取来吾玩之明日之海上鷗鳥舞而不下也(列/子)¶
傳記鷖鷗也生藕葉上　名水鶚(倉頡/觧詁)江鷗一名海鷗¶
在漲海中隨潮上下頗知風雲若雙飛至岸必風漁人¶
及渡海者皆以此為候(南越/志)鷗之别類雙鳴喈喈隨潮¶
徃来謂之信鷗(海物/志)咸和二年饗萬國有五鷗集太極¶
殿前(晋起居注鳥中興徴祥說曰殿非鷗所/處鷗湖澤  也時蘇峻作亂宫室被焚)¶
集摇曳雙白鷗鳴飛滄江流宜與海人狎豈伊雲鶴儔¶
寄影依沙月沿芳戲春洲吾亦洗心者忘機従爾逰¶
<pb:KR3k0025_WYG_097-44a>¶
海客無心随白鷗　閒適白鷗去沙上自為羣(李/白)清暉¶
為羣鷗　泛渚白鷗輕　江渚翻鷗戯　狎鷗輕白浪¶
　白鷗元水宿　飄飄何所似天地一沙鷗　春鷗洗¶
翅呼　野靜白鷗来　輕摇逐浪鷗　江浦寒鷗戲¶
却思翻玉羽随意㸃春苗(杜/詩)出門鷗鳥更相親(栁/集)¶
本朝夕陽洲渚逺惟見白鷗翻(歐陽/公)險夷一節如金石¶
勲徳俱髙映古今豈止忘機鷗鳥信陶鈞萬物本無心¶
(前人題韓魏/公狎鷗亭)江南野水碧於天中有白鷗閒似我　鳴¶
<pb:KR3k0025_WYG_097-44b>¶
鷗本意願秋江　唯有白鷗盟未寒(山/谷)江鷗好羽毛玉¶
雪無塵垢㓕没波浪間生涯亦何有(王介/甫)觧記清波没¶
白鷗　白鷗没沒輕春水　浩蕩滄溟没白鷗(后/山)¶
　　　鷺¶
經值其鷺羽值其鷺翿　振鷺于飛于彼西雝　振振¶
鷺鷺于下(詩/)¶
史張融年弱冠道士陸脩静以白鷺羽扇遺之曰此異¶
物奉異人(南/史)¶
<pb:KR3k0025_WYG_097-45a>¶
傳記鷺舂鋤(爾雅昻鷺一名舂鋤歩於淺水好/自低  故曰㫪鋤亦謂之獨舂)一名属¶
玉似鵁鶄(三輔/黄圗)鷺水鳥好白而潔故謂之白鳥楚成王¶
時有朱鷺合沓飛舞則復有赤色舊鼓吹曲有朱鷺是¶
也(詩義/䟽)有皎者鴼翩翩其飛(穆天/子傳)吴王夫差時有雙鷺¶
飛出鼓中而去(古今/樂録)巴東有道士入屋燒香忽風雨至¶
家人見一白鷺從屋中飛出雨止遂失道士所在(幽㝠/録)¶
集白鷺亦白非純貞外潔其色心匪仁闕五徳無司晨¶
胡為啄我葭下之紫鱗　白鷺閒時散飛去又如雪㸃¶
<pb:KR3k0025_WYG_097-45b>¶
青山雲　白鷺拳一足月明秋水寒　白鷺下秋水孤¶
飛如墜霜(李/白)宿鷺起圎沙　鷺浴自晴川　不須驚白¶
鷺為伴宿青溪　一行白鷺上青天(杜/詩)白鷺兒最髙潔¶
毛衣新成雪力不敵衆禽喧呼獨凝寂孤眠芊芊草乆¶
立潺潺石前山正無雲飛去入遥碧(劉夢/得)霜衣雪髮青¶
玉嘴羣捕魚児溪影中驚起逺映碧山去一樹棃花落¶
晩風(杜/牧)閒立春塘烟澹澹静眠寒葦雨颼颼(鄭/谷)不要向¶
人誇潔白也知還有羡魚心(羅/隠)¶
<pb:KR3k0025_WYG_097-46a>¶
本朝風格孤髙塵外物性情閒澹水邉身盡日獨行溪¶
淺處青苔白石見纎鱗　泛泛風波鳥雙雙弄紋羽愛¶
之欲移舟漸近還飛去(六一/集)貪㸔白鷺横秋浦　何當¶
禁畢弋㸔引雪衣兒(東/坡)白鷺不禁塵土涴　稲畦下白¶
鷺(山/谷)翹沙依折葦刷羽對衰荷浦思懸秋碧江情憶釣¶
簑(梅聖/俞)¶
　　　鸕鷀¶
史倭國水多陸少以小環挂鸕鷀項令入水捕魚以充¶
<pb:KR3k0025_WYG_097-46b>¶
食(隋/書)貞元十三年時雨未降上幸興慶宫龍堂祈禱忽¶
有白鸕鷀沉浮水際俄然莫知所徃果大雨(唐/書)¶
傳記鶿鷧(爾/雅)鸕鷀不生卵而孕雛於池澤間又鸕鷀生¶
多者八九少者五六相連而出若系緒(異物/志)鸕鷀口吐¶
其雛(廣/韻)嘗官於澧州公宇後有大木一株其上有鸕鷀¶
十四窠日夕觀之既能交合兼有卵殻布地其色碧豈¶
得雛吐口中是全未考尋可見常日聽人之誤言也(本/草)¶
(衍/義)¶
<pb:KR3k0025_WYG_097-47a>¶
集鸕鷀西日照曬翅滿漁梁　鸕鷀窺淺井　門外鸕¶
鷀乆不来沙頭忽見眠相猜自今已後知人意一日須¶
来一百迴(杜/詩)一般毛羽結羣飛兩岸烟汀好景時深水¶
有魚銜得出㸔来却是鷺鷥飢(杜荀/鶴)¶
本朝鸕鷀宻伺魚蝦便(山/谷)¶
　　　鳬¶
經弋鳬與鴈　鳬鷖在涇鳬鷖在沙鳬鷖在渚鳬鷖在¶
淙鳬鷖在亹(詩/)¶
<pb:KR3k0025_WYG_097-47b>¶
子鳬雖脛短續之則憂(荘/子)¶
史王喬雙鳬(見知/縣類)人有得鳬鳥毛長二丈以示張華華¶
曰此謂海鳬毛也出則天下亂(晉/書)賀勝從太祖宴於昆¶
明池時有雙鳬逰於池上太祖乃援弓矢授勝曰不見¶
公射乆矣請以為觀勝射之一發俱中(後周/書)¶
傳記鶩野鳬也(說/文)鳬翁濯顔注雲鳬水鳥翁頸上有毛¶
(急就/章)闔閭塜中有玉鳬(塚墓/記)石首魚至秋化為冦鳬頭¶
中有石(吴録地/理記)化䝉縣祠山上有池池中有松鳬(南越/志)¶
<pb:KR3k0025_WYG_097-48a>¶
鳬舞鼓翼嘉樂堯徳(焦贑/易林)¶
集將汜汜若水中之鳬與波上下偷以全吾軀乎(楚/辭)冠¶
緑葩以耀首綴素毛以㸃纓(蔡淑鬬/鳬賦)二鳬俱北飛一鳬¶
獨南翔(李陵贈/蘇武詩)晨鳬失羣不足以喻疾(蘇武與/李陵詩)雙鳬飛¶
不為加少(揚雄/觧嘲)天晴喜浴鳬　沙上鳬雛傍母眠　鳬¶
鷖散亂棹謳發　早鳬江檻底(杜/詩)浴鳬翻雪羽(杜/牧)江心¶
咄咄鳬雛鳴(張/籍)¶
　　　鴨¶
<pb:KR3k0025_WYG_097-48b>¶
經庶人之摯匹　舒鳬翠(記/)公膳日雙鷄饔人竊更之¶
以鶩(左/傳)¶
史建昌侯孫慮於堂前作鬬鴨欄(吴/志)齊王祐太宗第五¶
子好飬鴨忽有野鴨入籠中咬四十餘鴨皆斷其頭及¶
敗同惡而誅者四十四人(唐/書)¶
傳記舒鳬鶩也(爾/雅)鳬鶩鴨也(廣/雅)海鴨大如常鴨斑白文¶
亦謂之交鳥(金樓/子)素嬰之鴨(太/元)水戰之鴨何必白嬰(蔡/氏)¶
(化清/經)武帝昇望月䑓南端有三青鴨飛下俄而化為三¶
<pb:KR3k0025_WYG_097-49a>¶
小童皆着青綺文襦各執鯨文大錢五枚置帝几前¶
𤣥都翠水水中有鴨丹毛而輕毎止芙蕖上食朝露號¶
升蕖鴨(洞𡨕/記)司馬文王徴還至京師帝與左右小臣謀¶
因文王辭劒之文王入帝方食粟優人雲午等唱曰青¶
頭鷄青頭鷄者鴨也帝懼不敢發景王因是謀廢帝(魏/氏)¶
(春/秋)魏文帝遣使求鬬鴨孫權曰彼在諒隂之中所求若¶
此豈可與言禮哉(江表/傳)周訪與商人共入宫亭廟宿明¶
起如厠見一白頭翁逐之化為雄鴨還船欲煮之商人¶
<pb:KR3k0025_WYG_097-49b>¶
爭㸔遂飛去(潯陽/記)李逺嗜緑頭鴨(語/林)浮光多美鴨樊千¶
里買百隻置後池載數車浮萍入池使為鴨作茵褥(雲/林)¶
(異景/志)¶
集唼喋争食&KR1490;褷𢃄雛(李邕/賦)花鴨無泥滓堦前每緩行¶
羽毛知獨立黒白太分明(杜/詩)戀池羣鴨回(韓/集)野鶩行㸔¶
弋(栁/集)鬬鴨向春池(張/籍)¶
本朝&KR1490;褷出短蒲毰毸浴清水物忌太鮮明何妨染泥¶
滓(司馬/公)却因養得能言鴨驚破王孫金弹丸(東/坡)¶
<pb:KR3k0025_WYG_097-50a>¶
　　　鵝¶
經舒鴈翠(記/)¶
子陳仲子有饋其兄生鵝者已頻顣曰惡用是鶃鶃者¶
為哉(孟/子)¶
史景帝有疾使巫視鬼欲試之乃殺一鵝埋於苑中著¶
以婦人服物乃使巫視之巫曰實不見有鬼但見一頭¶
白鵝在墓上景帝乃厚賜之(吴/志)劉毅酷貧時庾恱為司¶
徒厨饌甚盛毅曰今年未得食鵝豈能以殘炙見惠恱¶
<pb:KR3k0025_WYG_097-50b>¶
不荅及毅貴深相挫辱恱疽發背而死　王羲之性愛¶
鵝㑹稽孤居姥養一鵝善鳴遂攜親友觀姥聞羲之將¶
至烹以待之羲之歎惜彌日又山隂有道士好飬鵝羲¶
之固求市之道士云為寫道徳經當舉羣相贈羲之欣¶
然寫畢籠鵝而歸(晋/書)胡蕃為髙祖從事征廣固累月未¶
㧞忽有鳥如鵝蒼黒色飛入高祖帳裏蕃起賀曰蒼黑¶
色者戎虜戎虜歸我大吉之祥也明旦攻城陷之(宋/書)李¶
愬襲蔡州兵至懸狐城夜半雪甚城傍有鵝鴨池愬令¶
<pb:KR3k0025_WYG_097-51a>¶
驚撃之以雜其聲　僖宗數幸六王宅興慶池與諸王¶
鬬鵝(唐/書)¶
傳記鵱鷜(今之/野鵝)舒鴈鵝(爾/雅)鴐鵞野鵝也(廣/雅)桓南仲小児¶
時與諸從兄弟各養鵝共鬬南仲鵝毎不如乃夜取兄¶
弟鵝悉殺之(世/説)傅承為江夏守有一隻鵝失之三年忽¶
引導得三十餘頭来(異/苑)¶
集房相西池鵝一羣眠沙泛浦白於雲鳯凰池上應回¶
首為報籠鵝王右軍　鵝兒黄似酒對酒愛新鵝引頸¶
<pb:KR3k0025_WYG_097-51b>¶
嗔船過随行亂眼多翅開遭宿雨力少困滄波　鵝費¶
羲之墨(杜/詩)眠沙卧水白成羣曲岸斜堤極浦雲(李義/山)¶
本朝鵝能警盗亦能却蛇有二能而不免死又有折羽¶
之厄悲夫(仇池/筆記)鴐鵝引頸回似我胷中字右軍數能来¶
不為口腹事　學書池上一雙鵝宛頸相追筆意多¶
箭羽不霑春水籕文時印平沙想見山隂書罷舉羣驅¶
向王家(山/谷)¶
　　　鷄(鬬鷄附/)¶
<pb:KR3k0025_WYG_097-52a>¶
經巽為鷄(易/)雞棲于塒鷄棲于桀　風雨凄凄鷄鳴喈¶
喈風雨蕭蕭鷄鳴膠膠風雨如晦鷄鳴不已(詩/)工商執¶
鷄　鷄人掌夜呼旦以&KR1127;百官(周/禮)鷄曰翰音　季冬鷄¶
始乳(禮/)公膳日雙鷄　賔孟適郊見雄鷄自㫁其尾問¶
之侍者曰自憚其犧也　季郈之鷄鬬季氏介其鷄郈¶
氏為之金距(左/傳)¶
子紀渻子為周宣王飬鬬鷄十日而問鷄可鬬乎曰未¶
也方虛驕而恃氣十日又問曰未也猶疾視而盛氣十¶
<pb:KR3k0025_WYG_097-52b>¶
日又問曰幾矣鷄雖有鳴者已無變矣望之似木鷄矣¶
其徳全矣異鷄無敢應者反走矣(列/子)見卵而求時夜¶
浸假而化予之左臂以為鷄余因以求時夜　越鷄不¶
能伏鵠卵魯鷄固能矣(莊/子)戰如鬬鷄勝者先鳴(尸/子)使鷄¶
司夜皆用其能(韓/子)鷄有專棲之雄(抱朴/子)¶
史子路好勇冠雄鷄　孟嘗君自秦亡歸夜半至函谷¶
關闗法鷄鳴而出客孟嘗君客之居下坐者有能為鷄¶
鳴羣雞盡鳴遂發傳出(史/記)王奉先好鬬鷄宣帝微時數¶
<pb:KR3k0025_WYG_097-53a>¶
與奉先㑹後即位以其女為皇后(漢/書)樂羊子妻嘗有他¶
舍鷄誤入垣内姑盗殺食之妻對不食而泣(後漢/書)馬韓¶
國出細米鷄其尾皆五尺餘(魏/志)諸葛瑾云失旦之鷄復¶
思一鳴(吴/志)劉琨聞鷄鳴而起舞　元興中衡陽有雌鷄¶
化為雄八十日而冠緌桓𤣥自篡至敗凡八旬矣(晋/書)傅¶
琰為山隂令二野父爭鷄琰問鷄何食一云粟一云豆¶
琰破鷄得粟罪言豆者(南/史)劉武周父匡嘗與其妻趙氏¶
坐忽見一物状如雄鷄流光燭地飛入趙懐因而有娠¶
<pb:KR3k0025_WYG_097-53b>¶
遂生武周為人驍勇善騎射(唐/書)¶
傳記玉衡星散為鷄(春秋運/斗樞)鷄為積陽南方之象(春秋/説題)¶
(辭/)鷄大者蜀蜀子頴未成鷄曰僆絶有力奮鷄三尺為¶
鶤棲於杙為桀鑿垣而棲為塒(爾/雅)鷄一名燭夜一名司¶
晨(炙轂/子)戴冠郎鷄也(異聞/集)夫諸侯之不可一猶連鷄之¶
不能俱止於栖也(戰國/䇿)平頭戴冠者文也足摶距者武¶
也敵在前敢鬬者勇也見食相呼者仁也守夜不失時¶
者信也(韓詩/外傳)呼鷄朱朱俗説鷄本朱公化而為之謹按¶
<pb:KR3k0025_WYG_097-54a>¶
説文觧喌喌二口為讙州其聲也讀若祝祝者誘致禽¶
畜和順之意喌與朱音相近耳(風俗/通)成帝時交趾越嶲¶
獻長鳴鷄即下漏驗之晷刻無差長趾善鬬(西京/雜記)魏王¶
發令云鷄肋楊脩曰夫鷄肋棄之則可惜噉之無所得¶
(九州/春秋)南郡獻長鳴承露鷄(江表/傳)丁零反殷浩令江逌伐¶
之乃取數百鷄以長䋲連之脚皆繫火羣鷄駭散敵營¶
皆燃因其驚亂縱兵擊之(晋中/興書)宋處宗嘗買得一長鳴¶
鷄著窓間鷄遂作人語與宗談論極其理致(幽㝠/録)有鷄¶
<pb:KR3k0025_WYG_097-54b>¶
夜鳴隨鼓節一更為一聲號五時鷄(洞㝠/記)張生為愽士¶
畜一鷄呼為勃公子(御史/臺記)李林甫精神剛戾常如索鬬¶
鷄(開元天/寳遺事)¶
集巽羽化于宣宫兮彌五辟而為災　迅風陵雨不謬¶
晨禽之察(文/選)髙膺峭峙雙翅齊平躍身聳體怒勢横生¶
爪似錬銅目如奔星爪或躑躅踟蹰㦯囁喋容與或爬¶
地俯仰或撫翼木舉或狼顧雄視或翺翔鵠舉或佯背¶
而引敵㦯畢命於强禦(傳/𤣥)黄鷄啄黍秋正肥　狸膏金¶
<pb:KR3k0025_WYG_097-55a>¶
距學鬬鷄坐令鼻息吹虹霓(李/白)鷄鳴紫陌曙光寒　紀¶
徳名標五初鳴度必三　小奴縛鷄向市賣鷄被縛急¶
相喧爭家中厭鷄食蟲蟻不知鷄賣還遭烹蟲鷄於人¶
何厚薄吾叱奴児解其縛雞蟲得失無了時注目寒汀¶
倚江閣(杜/詩)髙行若矜豪側睨如伺殆精光目相射劒㦸¶
心獨在既取冠為胄復以距為鐓　一噴一醒然再接¶
再礪乃頭垂碎丹砂翼搨拖錦彩英心甘鬬死義肉恥¶
庖宰(韓鬬鷄/聨句)魯鷄之不期蜀鷄之不支(韓文/守戒)¶
<pb:KR3k0025_WYG_097-55b>¶
本朝側行初取勢俯啄示無憚先鳴氣益振奮擊心非¶
愞踴頸毛振張怒目眥裂汗(梅聖俞/觀鬬鷄)斷尾雄鷄本畏烹¶
年来聽法伴脩行還須却置蓮花漏老怯風霜恐不鳴¶
(東/坡)夜語鷄喚晨　連牆夜雨鷄戒暁　崢嶸已介季氏¶
甲更以黄金節兩戈雖有英心甘鬬死其如紀渻木鷄¶
何(山/谷)意氣武毅被服鮮明峩峩朱冠丹頸𤣥膺蒼距矯¶
攫秀尾翹騰(宛/丘)固知鷄口羞牛後不待鳴羣已可驚(后/山)¶
　記纂淵海卷九十七¶
