# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:33.181114
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷九
<pb:KR3k0025_WYG_009-1a>¶
欽定四庫全書¶
　記纂淵海卷九　　　　　宋　潘自牧　撰¶
　　郡縣部¶
　　　兩浙西路¶
　　　　臨安府(倚郭二/外縣七)　(仁和/餘杭)　(錢塘/臨安)　(富陽/)　(於/)¶
　　　　　(潛/)　(新城/)　(昌化/)　(鹽官/)¶
　　　　　行在所　寧海軍節度　浙西路安撫司¶
　　　　　　兩浙轉運司¶
<pb:KR3k0025_WYG_009-1b>¶
郡號餘杭　寧海　杭州　錢塘　武林　天目　臨¶
平¶
府沿革牽牛婺女呉地斗分野禹貢揚州之域春秋越¶
國西境戰國屬楚地秦漢屬㑹稽郡東漢順帝以後屬¶
揚州呉郡三國増置呉興郡陳置錢塘郡隋廢郡置杭¶
州大業廢州置餘杭郡唐武德杭州屬江南道天寳改¶
餘杭郡升鎮海軍節度五代呉越王錢氏都之(地理沿/革表)¶
縣沿革仁和本漢錢塘縣屬㑹稽郡東漢廢之其地有¶
<pb:KR3k0025_WYG_009-2a>¶
臨平湖自漢末穢塞呉孫皓天璽元年湖開晋復置錢¶
塘縣屬呉地陳置錢塘郡隋開皇平陳自餘杭徙州治¶
此五代石晉避諱改曰錢江後别置錢塘與錢江分治¶
　錢塘本漢錢塘縣地五代析錢江爲錢塘縣　餘杭¶
秦始皇南逰至浙江水波惡乃西百二十里從狹中渡¶
因置餘杭縣漢屬㑹稽郡東漢屬呉郡三國以後屬呉¶
興郡隋置杭州於此後乃徙治錢塘唐屬杭州　臨安¶
本漢餘杭縣地呉分置臨水縣屬呉郡後屬呉興晉武¶
<pb:KR3k0025_WYG_009-2b>¶
改曰臨安隋廢之唐武德復臨水縣𨽻潛州後省入於¶
潛垂拱中復置臨安縣屬杭州五代後梁改曰安國僞¶
唐置衣錦軍縣屬焉　富陽本漢富春縣屬㑹稽郡東¶
漢屬呉郡呉孫權置安東郡晉避皇后諱改曰富陽隋¶
屬餘杭郡唐屬杭州　於潛本漢於朁縣屬丹陽郡呉¶
寳鼎元年屬呉興隋屬餘杭郡爲於灊縣唐武德七年¶
置潛州領於潛臨水二縣八年州廢屬杭州　新城本¶
漢富春縣地呉置新城縣尋廢之晉咸和中復置隋平¶
<pb:KR3k0025_WYG_009-3a>¶
陳省入錢塘後復置唐武德廢之永淳復置屬杭州五¶
代後梁改曰新登縣呉越王分臨安縣地置南新塲¶
鹽官本漢海鹽縣地有鹽官呉王煮海之地呉置鹽官¶
縣屬呉郡隋屬餘杭郡唐屬杭州武德七年省入錢塘¶
貞觀四年復置　昌化本漢於朁縣地唐垂拱二年析¶
於朁置紫溪縣萬嵗通天改曰武龍神龍改曰唐山大¶
歴省之長慶復置五代後梁改曰金昌後唐同光復故¶
名石晉改曰横山(地理沿/革表)¶
<pb:KR3k0025_WYG_009-3b>¶
形勝西湖在城西周囬三十里元祐間東坡重開築堤¶
其上號蘇公堤　孤山在湖中獨立一峯林和靖隠居¶
所　南髙峯在南山石塢煙霞山後　北髙峯在靈隠¶
山後與南髙峯頂皆有古塔　飛來峯在靈隠寺前晉¶
咸和中有僧曰是中天竺國靈鷲山不知何年飛來乃¶
創靈隠寺　靈隠寺在九里松之西　三天竺在靈隠¶
之西　冷泉亭在靈隠寺前飛來峯下　胥山在城中¶
即呉山也有泉在山北　龍山在城南十里　龍井在¶
<pb:KR3k0025_WYG_009-4a>¶
夀山院　六和塔在龍山下　浙江亭在江下　雷峯¶
塔在西湖南山之黄皮園　煙霞洞在錢塘南十六里¶
　風水洞在錢塘之楊林慈恩院　水樂洞在煙霞嶺¶
下　彗日峯在净慈寺　巨石山在錢塘縣南三里¶
九里松在西湖上　九仙山在臨安縣　百丈山在昌¶
化縣一名潛山　千頃山在新城縣西北六十里　赤¶
松山在富陽縣東九里　娥眉山在城中　鳯凰山在¶
城中下瞰大江　黄鶴山在仁和縣東北　白鹿山在¶
<pb:KR3k0025_WYG_009-4b>¶
餘杭縣　循虎巖在洞霄宫　蛻龍洞在新城縣西十¶
八里　保叔塔在西湖大佛頭之上　净慈寺在南山¶
頭　洞霄宮在餘杭縣南十八里　紫盖山在餘杭縣¶
爲第三十三小洞天　天目山在臨安縣爲第三十四¶
小洞天(輿地/紀勝)¶
人物漢嚴光富春人光武徴之不仕耕於富春山　呉¶
孫堅富春人　晉禇陶錢塘人年十二作鷗鳥水磑二¶
賦　唐禇亮錢塘人瀛洲學士遂良父　羅隠新城人¶
<pb:KR3k0025_WYG_009-5a>¶
　呉越王錢鏐臨安人　皇朝錢維演仕至使相　林¶
逋結廬西湖之孤山　沈括錢塘人明歴數　周邦彦¶
字美成錢塘人進汴都賦號清真居士　張九成紹興¶
二年掄魁(輿地/紀勝)¶
集萬株松樹青山上十里沙堤明月中　望海樓邉照¶
晩霞䕶江堤白踏晴沙濤聲夜入伍員廟柳色春藏蘇¶
小家　遶郭荷花三十里拂城松樹一千株夢兒亭古¶
傳名謝教妓樓新道姓蘇　山名天竺堆青岱湖號錢¶
<pb:KR3k0025_WYG_009-5b>¶
塘瀉緑江　三年悶悶在餘杭曽為梅花醉幾塲伍相¶
廟邊繁似雪孤山園裏䴡如粧踏隨逰騎心長惜折贈¶
佳人手亦香　笙歌縹緲虗空裏風月依稀夢想間¶
吏稀秋税畢客㪚晩庭空霽後當樓月潮來滿座風¶
北郭沙堤尾西湖石岸頭(俱白/樂天)外邑宵濟漁浦澤暮及¶
富春郭(文/選)¶
本朝太平興國元年呉越王納土爲杭州餘杭郡淳化¶
五年改寧海軍額紹興駐蹕改曰臨安府(沿革/表)太平興¶
<pb:KR3k0025_WYG_009-6a>¶
國四年改錢江爲仁和　太平興國三年改衣錦軍爲¶
順化軍縣曰臨安五年廢郡以臨安縣屬杭州　太平¶
興國四年復置新城縣淳化五年以南新場置昭德縣¶
尋改南新縣熈寧五年省入新城　太平興國四年改¶
横山縣曰昌化(沿革/表)　地有湖山美西南第一州(仁宗/御製)¶
怪石蒼崖映翠霞梅花踈瘦正横斜得因祀事來尋勝¶
試探春風第一花(髙宗/御製)夢遶呉山却月廊白梅盧橘覺¶
猶香　海門浸坤軸湖尾抱雲巘葱葱城郭麗淡淡煙¶
<pb:KR3k0025_WYG_009-6b>¶
村逺　惆悵沙河十里春一番花鳥一番新　沙河燈¶
火照山紅歌吹喧喧笑語中　十里珠簾半上鈎　朝¶
見呉山横暮見呉山從呉山故多態轉側爲君容　天¶
外黒風吹海立浙東飛雨過江來(東/坡)林巒臘雪千家水¶
城郭春風二月花　萬屋相誇漆與丹笑歌長在綺羅¶
間綵船春戲城邉水畫燭秋尋寺裏山(王介/甫)繚繞峯巒¶
饒野色參差樓閣起晴煙湖光争照山間寺江浪遙連¶
海外天(謝㓜/槃)武林天下竒㢲亭景中絶(胡/宿)暑月芙蓉秋¶
<pb:KR3k0025_WYG_009-7a>¶
月濤截斷風光三百里(丘/濬)神都魏闕移郊域龍飛鳯舞¶
來呉山(周/邑)外邑我昔常爲徑山客至今詩筆餘山色師¶
住此山三十年妙語應須得仙骨(徑山/寺)問牒知秦過㸔¶
山識禹功(餘杭法/喜院)古邑居民半海濤(塩官千/佛閣)風巖水洞¶
舊聞名只隔山溪夜不行(風水/洞)虎移泉眼趂行脚龍作¶
浪花供撫掌(虎跑/泉)含暉亭上望東溟凌霄峯頭挹南嶽¶
(含暉亭以/上並東坡)人行山頂半天上舟遶溪流亂石中(汪藻詠/餘杭)¶
(江湖西湖並/見前地理類)¶
<pb:KR3k0025_WYG_009-7b>¶
　　　　平江府(倚郭二/外縣四)　(呉縣/崑山)　(長洲/常熟)　(呉江/)　(嘉/)¶
　　　　　(定/)¶
　　　　　平江軍節度　浙西路提刑司提舉司¶
郡號呉郡　蘇州　呉㑹　姑蘇　勾呉　夫椒¶
府沿革呉地斗分野星紀之次禹貢揚州之域周封㤗¶
伯於此春秋呉國所都爲越勾踐所滅楚伐越取之秦¶
置㑹稽郡漢髙祖爲荆國十二年復爲㑹稽郡復屬揚¶
州東漢順帝永建四年分浙江以西置呉郡三國時呉¶
<pb:KR3k0025_WYG_009-8a>¶
郡與呉興丹陽爲三呉晉以後爲呉郡陳置呉州隋平¶
陳改曰蘇州大業初爲呉州尋爲呉郡唐蘓州呉郡屬¶
江南爲東道採訪使治所南唐陞爲中呉軍節度(地理/沿革)¶
(表/)¶
縣沿革吳縣㤗伯奔荆蠻居之秦置㑹稽郡漢髙帝以¶
封呉王濞國除復爲㑹稽郡呉縣東漢順帝置呉郡治¶
此唐蘇州所治　長洲本漢呉縣地呉封長沙王果於¶
此唐萬嵗通天元年析呉縣置長洲縣在州郭與呉縣¶
<pb:KR3k0025_WYG_009-8b>¶
分治　崑山本漢㑹稽郡婁縣東漢屬呉郡梁大同元¶
年分婁縣置崑山縣隋平陳省之開皇十八年復置唐¶
屬蘇州　常熟本漢呉縣地晉分呉縣置海虞縣屬呉¶
郡成帝又置南沙縣屬晉陵郡梁分置常熟縣及信義¶
郡隋平陳徙常熟於南沙省海虞南沙入焉唐屬蘇州¶
　呉江本春秋竺澤地漢屬呉縣後梁開平三年錢鏐¶
奏於松江置呉江縣　嘉定本崑山縣地嘉定十年知¶
府趙彦橚提刑王棐奏崑山縣地界濶逺其東瀕海多¶
<pb:KR3k0025_WYG_009-9a>¶
盜祈割崑山縣就練祈要㑹之地置立縣治以嘉定爲¶
名從之(沿革/表)¶
形勝太湖在呉縣南禹貢謂之震澤周官爾雅謂之具¶
區史記國語謂之五湖　劒池在長洲縣虎丘山　胥¶
門伍子胥家於此後以諌死命抉其目垂於此門觀越¶
兵之入　呉江源出太湖一名松江又名松陵江又名¶
笠澤　胥山在呉縣西　崑山在縣西北陸機陸雲生¶
於此時人比之崑山出玉因以名焉　林屋山在太湖¶
<pb:KR3k0025_WYG_009-9b>¶
水中爲第九大洞天　鶴市在閶闔門外　魚城在呉¶
縣　雞陂呉王養雞之所　鴨城在呉縣呉王養鴨之¶
所　豨巷在呉縣東南　蠡塘在長洲界　鹿湖在呉¶
縣下　華山在呉縣西頂上有池生千葉蓮花　姑蘇¶
山在呉縣西有姑蘇臺　洞庭山在太湖中　海隅山¶
在常熟縣　靈巖山在呉縣西南　明聖湖在呉縣南¶
湖中有金牛常見　鳯凰山在呉縣西南　馬鞍山在¶
崑山縣西北有静濟侯廟(輿地/紀勝)¶
<pb:KR3k0025_WYG_009-10a>¶
人物呉公子季札呉人　言偃孔門弟子　范蠡平呉¶
扁舟泛五湖不返　甪里先生呉人隠商山　漢嚴助¶
朱買臣　後漢陸續懷橘遺母　呉陸遜陸抗　晉陸¶
機陸雲生崑山縣　張翰爲齊王曹掾思故鄉蓴鱸¶
唐陸德明著釋文　陸龜蒙自號江湖㪚人　張旭善¶
草書酒中八仙　陸贄相德宗以直諌著名　皇朝范¶
文正公　米元章善書(輿地/紀勝)¶
集山澤多藏育土風清且嘉㤗伯導仁風仲雍揚其波¶
<pb:KR3k0025_WYG_009-10b>¶
　髣髴谷水陽婉孌崑山隂　八族未足侈四姓實名¶
家(陸機四姓謂/朱張顧陸也)崑山積瓊玉(文/選)夜月紅甘樹秋風白藕¶
花　水通山寺笙歌去騎過紅橋劒㦸隨(劉禹/錫)花邉妓¶
引尋香徑月下僧留宿劒池　黄鸝巷口鶯欲語烏鵲¶
橋頭冰未消　緑浪東西南北水紅欄三百九十橋¶
長洲花緑柳萬樹齊雲樓春酒一杯閶門曉嚴旗鼓出¶
臯橋夕閙船舫回　館娃宫深春色長烏鵲橋髙秋夜¶
凉　茂&KR0080;綺羅佳麗地女湖桃李艶陽春　半酣憑檻¶
<pb:KR3k0025_WYG_009-11a>¶
起四顧七堰八門六十坊遠近髙低寺間出東西南北¶
橋相望　姑蘇臺榭倚蒼靄太湖山水含清光　版圖¶
十萬戸兵籍五千人　闔閭城碧鋪秋草烏鵲橋紅帶¶
夕陽處處樓臺飄管吹家家門外泊舟航雲埋虎寺山¶
藏色月耀娃宫水放光(俱白/樂天)山川表明麗湖海吞大荒¶
(韋蘇/州)荒臺麋鹿争新草空&KR0080;鳬鷗占淺沙(許/渾)閶門柳色¶
煙中樹茂&KR0080;鶯聲雨後春(張/籍)廣庭遥對舊娃宫竹島蘿¶
溪委曲通茂&KR0080;臺池低檻外太湖魚鳥徹池中　煙水¶
<pb:KR3k0025_WYG_009-11b>¶
呉都郭閶門架碧流緑楊淺深巷青翰往來舟朱户十¶
萬室丹楹百尺樓水光搖極浦草色辨長洲(皮日/休)¶
本朝太平興國改曰平江軍政和三年陞爲府　寧宗¶
増嘉定一縣(見前縣/沿革下)白傅林塘傳畵去呉王花草入詩¶
來　醉眼朦朧覔歸路松江煙晩鎻踈林呉興溪山興¶
未窮又扶衰病過垂虹浮天自古東南水送客今朝西¶
北風(東/坡)梵客江山供逸興呉王風月屬髙才(胡/宿)季鷹死¶
後無歸客江上鱸魚不直錢(夏英/公)笠澤鱸肥人膾玉洞¶
<pb:KR3k0025_WYG_009-12a>¶
庭柑熟客分金(蘇舜/欽)昨夜虎丘山上望一輪明月照蘇¶
州(虎丘僧/上太守)浪迹姑蘇人不管春風吹笛酒家樓(僧仲/殊)¶
　　　　嘉興府(倚郭一/外縣三)　(嘉興/華亭)　(海塩/)　(崇德/)¶
郡號嘉禾　檇李　秀州　華亭¶
府沿革呉地斗分野星紀之次禹貢揚州之域春秋呉¶
越分境於此呉亡屬越楚滅越取之秦漢屬㑹稽郡東¶
漢以後屬呉郡隋唐屬蘇州五代石晉天福四年錢元¶
瓘奏置秀州(地理沿/革表)¶
<pb:KR3k0025_WYG_009-12b>¶
縣沿革嘉興本春秋檇李地吳之南境秦為長水縣改¶
曰由拳漢屬㑹稽郡東漢屬呉郡呉時有嘉禾生改為¶
禾興後避諱改嘉興宋省之唐武德復置屬蘇州八年¶
省入呉縣貞觀八年復置五代屬杭州呉越錢元瓘置¶
秀州於此　華亭本春秋呉子夀夢所築秦為婁縣地¶
漢屬㑹稽郡東漢屬呉郡唐天寳十年析嘉興縣置華¶
亭縣屬蘇州五代呉越屬秀州　海塩本春秋越地秦¶
置海塩縣屬㑹稽郡東漢屬呉郡順帝時縣陷為當湖¶
<pb:KR3k0025_WYG_009-13a>¶
乃移治今所宋省之唐景雲二年分嘉興復置屬蘇州¶
先天元年省之開元五年復置五代呉越屬秀州　崇¶
德本春秋越北境三國時呉嘉興縣地五代呉越析嘉¶
興九鄉置縣因崇德鄉為名屬秀州(地理沿/革表)¶
形勝胥山在嘉興縣東南　于山在華亭縣　崑山在¶
華亭縣西二十三里蘇秀二州之境也　殳山在嘉禾¶
縣南　金山在華亭縣東南　當湖在海塩縣北　柘¶
湖在華亭縣南　瑁湖在華亭　鶴坡在華亭縣東北¶
<pb:KR3k0025_WYG_009-13b>¶
地出鶴俗謂之鶴窠陸機臨刑有華亭鶴唳之嘆謂此¶
也　海塩縣北有孔子宅　寒穴在華亭　竹嶼山在¶
華亭縣東南海中　陸寳山在華亭縣北　金城山在¶
華亭縣南　金粟山在海塩　白龍洞在華亭縣雲横¶
山頂　白蜆湖在華亭縣西　白牛村在華亭　金牛¶
山在海塩縣西南　金魚院在嘉興縣西北有金魚池¶
　養魚池在府城外　蟠龍塘在華亭縣東北　鳯凰¶
山在華亭縣　鴛鴦湖即郡之南湖　鸕鷀湖在海塩¶
<pb:KR3k0025_WYG_009-14a>¶
縣西　羔羊堰在崇德縣西　龍吟寺鳯鳴院在崇德¶
縣西北(輿地/紀勝)¶
人物漢朱買臣葬亭灣在嘉興縣北　吳陸遜陸抗陸¶
凱墓在華亭縣西北　陸續為鬱林守歸泛海舟輕以¶
石鎮之號鬱林石　唐陸贄一云呉郡嘉興人　皇朝¶
陳令舉應賢良科仁宗䇿之為第一(輿地/紀勝)¶
集三茆凉波漁蕝動五茸春草雉媒嬌雲藏野寺分金¶
刹月在江樓倚玉簫(陸龜/蒙)陸機西沒洛陽城呉國春風¶
<pb:KR3k0025_WYG_009-14b>¶
草又生惆悵月中千嵗鶴夜來猶自唳華亭(胡/曽)¶
本朝政和七年以秀州爲嘉禾郡慶元元年陞嘉興府¶
(沿革/表)震澤析酲千樹橘華亭驚夢九臯禽郡樓晴日東¶
西望幾處甘棠接翠隂(楊文/公)古壕鑿出明月見樓閣飛¶
來毫影中野色更無山隔斷天光直與水相通溪藏畵¶
舫青紋接人在荷花碧玉叢(鄭獬詠/月波樓)天濶冰壺净溪平¶
玉鑑寒捲簾看曉色鷗鳥並襴干(張堯同/月波樓)路接張涇近¶
塘連谷水長一聲清鶴唳片月在滄浪(陸龜蒙詠/跨塘橋)煙波¶
<pb:KR3k0025_WYG_009-15a>¶
萬里浮舟國雲木華亭鶴唳鄉(張伯玉/月波樓)月移宫闕下銀¶
潢碧轉欄干萬頃光我是水晶宫裏客倚欄猶自羨滄¶
浪(同上詠/月波樓)清入欄干酒易醒春風楊柳幾沙汀平波抵¶
得瀟湘濶只欠峯螺數㸃青(同上詠/㑹景亭)¶
　　　兩浙西路¶
　　　　鎮江府(倚郭一/外縣二)　(丹徒/丹陽)　(金壇/)¶
　　　　　鎮江軍節度　淮東總領司¶
郡號丹陽京口　朱方　北固　丹徒　潤州¶
<pb:KR3k0025_WYG_009-15b>¶
府沿革呉地斗分野或云在斗牛之間禹貢揚州之域¶
春秋地屬呉戰國屬越後屬楚秦屬㑹稽及鄣二郡漢¶
髙祖以封荆王劉賈後屬㑹稽及丹陽二郡後漢屬呉¶
郡及丹陽郡呉孫權初置丹徒後徙都仍置京督以鎮¶
焉晉平呉置毗陵郡永嘉後多僑置州郡於此宋置南¶
東海郡及南徐州梁曰南蘭陵郡至陳并爲鎮隋賀若¶
弼襲陷之遂滅陳亦曰京口開皇十五年置潤州大業¶
廢之屬江都郡唐武德復置潤州天寳曰丹陽郡建中¶
<pb:KR3k0025_WYG_009-16a>¶
陞為鎮海軍節度屬江南道永泰後為浙西觀察使治¶
所(地理沿/革表)¶
縣沿革丹徒本春秋呉國朱方之地後名谷陽秦時望¶
氣者言此有天子氣乃使朱衣三千斵之故曰丹徒漢¶
為㑹稽丹徒縣東漢屬呉郡呉孫權鎮此曰京城嘉禾¶
三年改曰武進晉置毗陵縣太康二年分曲阿之延陵¶
鄉置延陵縣三年復以武進縣為丹徒於曲阿引置武¶
進縣今其縣屬常州宋置南東海郡及南徐州隋開皇¶
<pb:KR3k0025_WYG_009-16b>¶
省丹徒入延陵十五年置潤州以潤甫為名大業屬江¶
都郡唐武德以延陵縣地復置丹徒潤州治焉　丹陽¶
按通典云比普唐置延陵縣非古之延陵今晉陵縣是¶
也又非隋之延陵隋所置丹徒即其地秦時為雲陽縣¶
或言有天子氣始皇鑿此坑以敗其勢截直道使可曲¶
故改名曲阿漢屬㑹稽郡(通典云漢丹陽所/領丹陽縣非今縣)東漢屬呉¶
郡晉屬毘陵縣隋屬江都局皆名曲阿縣唐武德三年¶
置雲州三年置延陵縣屬茅州後屬蔣州五年改雲州¶
<pb:KR3k0025_WYG_009-17a>¶
曰簡州八年皆廢屬潤州天寳元年改曲阿曰丹陽¶
金壇本漢曲阿縣地隋大業末盜起土人保聚因為金¶
山縣李子通置茅州唐初屬茅州後屬蔣州武德州廢¶
置金山入延陵垂拱四年復立改名金壇屬潤州(地理/沿革)¶
(表/)¶
形勝金山在城東南揚子江中本名浮玉山上有金山¶
寺　焦山在江中與金山相去十五里　茅山在金壇¶
縣西十五里即華陽第八洞天也與建康句容縣接境¶
<pb:KR3k0025_WYG_009-17b>¶
　蓮陂在縣西八里　靈山在城南　香山在城西¶
龍池在丹徒家山下　馬潭在城　鰻井在甘露寺¶
鶻山在金山後　頭陀巖即金山山巔之穴　道士山¶
在城東北　玉乳泉在廣福院　鐡甕城唐周寳所築¶
　青龍山在金壇縣南　黄鶴山在城西南有鶴林寺¶
　白兎山在城東南　龍頭山在城東南半里　馬跡¶
山在城東南三十餘里　丹陽山多赤柳　緑水橋在¶
府治之西(輿地/紀勝)¶
<pb:KR3k0025_WYG_009-18a>¶
人物呉韋昭嘗撰呉書　晉祖逖擊楫誓清中原　劉¶
穆之内總朝政外供軍旅目覧詞訟手答牋書　宋檀¶
道濟唱籌量沙以却敵　梁江淹對䇿上第　唐桓彦¶
範武后時誅張易之復唐室　皇朝邵亢應制科　呉¶
叔編太平御覧文苑英華太平廣記　蘇頌本泉之晋¶
江人薨葬於潤子孫因家焉　曽肇為翰林學士兄布¶
為相遂草制焉　陳東靖康中以太學生屢上書言時¶
政後忤将相死髙宗贈秘閣修撰且禄其親三人(輿地/紀勝)¶
<pb:KR3k0025_WYG_009-18b>¶
集南城連地險北顧臨水側深潭下無底髙岸長不測¶
舊嶼石若構新洲花似織(梁武帝登/北固樓)南山寂歴風飈發¶
半夜青崖吐明月　地接三茅嶺江迎伍子濤(李德/裕)土¶
山京口峻鐡甕郡城牢(劉禹/錫)悵望南徐登北固迢遥西¶
塞恨東(闕皇甫/  冉)夜驚潮没鸕鷀堰朝㸔日出芙蓉樓(僧/皎)¶
(然/)海遶重山江抱城隋家宫苑此分明　謝朓詩中佳¶
麗地夫差傳裏水犀軍城髙鐡甕横强弩栁暗朱樓多¶
夢雲(杜/牧)丹陽北固是呉關畵出樓臺雲水間(李/白)¶
<pb:KR3k0025_WYG_009-19a>¶
本朝開寳八年陞為鎮江軍政和三年陞為府　熈寧¶
五年省延陵入丹陽為鎮(沿革/表)崒然天立鎮中流雄跨¶
東南二百州(髙宗/御製)琴院坐聽江寺磬歌樓吟見海山霞¶
(王元/之)樓臺斷崖上地窄天水寛一覧吞數州山長江漫¶
漫　劉氏宅邉霜竹老戴公山下野桃香(東/坡)雲間鐡甕¶
近青天縹緲飛甍百尺連幾番畫角催紅日無事滄洲¶
起白煙(楊/蟠)雲藏北固山頭寺烟鎖南徐水際樓(蔡/嶷)金山¶
寺近塵埃絶鐡甕城髙氣象雄(范文/正)¶
<pb:KR3k0025_WYG_009-19b>¶
　　　　安吉州(倚郭二/外縣四)　(烏程/安吉)　(歸安/長興)　(德清/)　(武/)¶
　　　　　(康/)¶
郡號苕水　呉興　苕州　霅州　苕霅¶
州沿革分野於震澤具區之間於辰曰丑次曰星紀宿¶
曰斗牛禹貢揚州之域又防風氏之國春秋屬呉後屬¶
越戰國屬楚秦屬㑹稽及鄣郡漢㑹稽丹陽二郡境東¶
漢屬呉郡呉孫皓分置呉興郡梁紹泰元年為震州陳¶
復為呉郡隋仁夀中置湖州大業廢之屬餘杭呉郡唐¶
<pb:KR3k0025_WYG_009-20a>¶
武德復置湖州天寳曰呉興郡屬江南道五代後周陞¶
為宣德軍節度(地理沿/革表)¶
縣沿革烏程本禹貢震澤今太湖是也左傳楚伐呉至¶
衡山即其地秦置烏程縣漢屬㑹稽東漢屬呉郡呉置¶
呉興郡治　昭慶軍節度　北梁為震州隋為湖州大¶
業廢之唐復置湖州治此　歸安本漢烏程縣地本朝¶
析置　安吉本漢丹陽郡故鄣縣東漢中平二年分故¶
鄣之南鄉置安吉縣屬丹陽晉𨽻呉興郡梁陳屬陳廢¶
<pb:KR3k0025_WYG_009-20b>¶
郡隋平陳省入宣城郡綏安縣義寧二年沈法興復置¶
唐武德平法興屬桃州七年省入長城麟德元年復置¶
屬州治此　長興本春秋呉闔閭使弟夫槩居此秦為¶
鄣郡故城在縣西南八十里漢為烏程故鄣縣地晉武¶
帝置長城縣屬呉興郡隋省長城又省故鄣入宣城郡¶
綏安縣仁夀復置長城屬呉郡後沈法興置長興唐武¶
德更立經州又改雄州七年廢之屬湖州後梁避諱改¶
長興　德清本漢烏程縣晉為武康縣地唐天授析武¶
<pb:KR3k0025_WYG_009-21a>¶
康置武原縣景雲改為臨溪天寳改德清　武康本防¶
風氏之國漢為烏程縣之餘不鄉呉分餘不鄉置永康¶
縣晋改永康又改武康屬呉興隋廢之仁夀二年復置¶
屬餘杭郡大業宋李子通置安州又曰武州唐武德平¶
子通七年州廢屬湖州天授二年置武康縣後梁屬杭¶
州(地理沿/革表)¶
形勝太湖一名震澤一名連接四郡界　西湖在長興¶
縣　東溪在烏程縣東南　何山在烏程縣南　謝塘¶
<pb:KR3k0025_WYG_009-21b>¶
在烏程縣西　金潭在長興　寳溪在歸安　響山在¶
武康西　霅溪在烏程東南　苕溪在烏程南　箬溪¶
在長興南　龍灣在烏程西北　蠡山在德清東北¶
金石山在安吉　碧玉潭在武康西　紫花澗在長興¶
西北　白蘋洲在霅溪東　白鶴山在烏程西北　黄¶
龍洞在烏程　蘭茝畹在長興西南(輿地/紀勝)¶
人物陳髙祖呉興三餘人　宋沈慶之武康人　唐陸¶
羽著茶經　孟郊與韓文公為忘形交　皇朝葉清臣¶
<pb:KR3k0025_WYG_009-22a>¶
掌内外制　葉夢得烏程縣人號石林(輿地/紀勝)¶
集汀洲採白蘋日暮江南春(柳/渾)駱駝橋下蘋風起鸚鵡¶
杯中箬下春(劉禹/錫)不是苕溪厭㸔月天涯有程雲樹凉¶
何意汀洲剩風雨白蘋今日似瀟湘(陳/陶)顧渚山邉郡溪¶
將罨畫遙逺㸔城郭外今在水雲中西閣歸何晚東呉¶
興未窮茶香紫笋露州逈白蘋風(鄭/谷)金罍幾許烏程酒¶
鶴放閒吟把蟹螯(羊士/諤)¶
本朝景佑元年陞湖州為昭慶軍寳慶二年改安吉州¶
<pb:KR3k0025_WYG_009-22b>¶
　太平興國七年析烏程縣地為歸安縣　太平興國¶
四年以杭州武康縣屬湖州(沿革/表)苕溪清淺霅溪斜碧¶
玉含光照萬家　争似碧瀾堂上望踈踈烟樹莫汀洲¶
(陳堯/佐)便應築室苕溪上菏葉侵門水侵階　環城三十¶
里處處皆竒絶蒲蓮浩如海時見舟一葉　插旗蒲柳¶
市伐鼓水雲鄉　何如大艦日髙眠一枕清風過苕霅¶
　聞有弁山何處是君為四面意求㸔　烏程霜稻襲¶
人香釀作春光霅水光　天目山前緑浸裾碧瀾堂下¶
<pb:KR3k0025_WYG_009-23a>¶
㸔銜艫　湖中橘林新着霜溪上苕花正浮雪顧渚茶¶
芽白於齒梅溪木瓜紅勝頰(東/坡)¶
　　　　常州(倚郭二/外縣二)　(晋陵/無錫)　(武進/宜興)¶
郡號陽羨　呉&KR0469;　毘陵　晋陵　延陵　武進　慧¶
山¶
州沿革須女之分星紀之次於辰在丑禹貢揚州之域¶
春秋屬呉戰國屬越後屬楚秦漢屬㑹稽東漢屬呉郡¶
呉分㑹稽之無錫以西為屯田置典農校尉晉太康二¶
<pb:KR3k0025_WYG_009-23b>¶
年省校尉屬毘陵郡惠帝改晉陵郡隋平陳廢郡置常¶
州於常熟縣後常熟𨽻蘇州移常州於晉陵縣大業復¶
為毘陵郡唐武德復置常州天寳曰晋陵郡(地理沿/革表)¶
縣沿革晉陵本延陵春秋呉季札居邑漢為㑹稽毘陵¶
縣東漢屬呉郡晉屬毘陵郡後郡縣俱改為晋陵隋為¶
晉陵縣屬毘陵郡唐改𨽻常州　武進本漢㑹稽曲阿¶
縣地晉太康二年分丹徒曲阿置武進縣屬毘陵梁改¶
蘭陵屬南蘭陵郡隋省入曲阿屬江都郡唐武德三年¶
<pb:KR3k0025_WYG_009-24a>¶
復武進縣貞觀八年省入晉陵垂拱二年復置與晉陵¶
分治　無錫本呉太伯始居之地曰勾呉戰國楚申君¶
城之以自為都邑漢為㑹稽無錫縣東漢屬呉郡呉廢¶
之晋太康元年復置屬毘陵郡宋以後屬晉陵郡隋屬¶
毘陵唐屬常州　宜興本漢㑹稽陽羨縣東漢屬呉郡¶
呉屬呉興郡晋惠帝分陽羨置義興郡隋平陳郡廢改¶
陽羨為義興屬常州唐武德七年置陽南興州八年州¶
廢縣屬常州(沿革/表)¶
<pb:KR3k0025_WYG_009-24b>¶
形勝劒井葛仙翁駐馬之地　金泉在宜興縣西南¶
蠡瀆范蠡所開　蛟山在武進縣西　章山真山童山¶
顧山君山國山俱在宜興　南嶽在宜興産茶　太湖¶
在州東一百里　慧山去無錫縣七里　白鶴溪在武¶
進縣西　白馬洞在宜興其南有張公洞　金鶴峯在¶
宜興北　金牛潭玉女潭在宜興　張公山惠山寺泉¶
為天下第二(紀/勝)¶
人物晉周處射虎斬蛟折節為善　顧愷之無錫人謝¶
<pb:KR3k0025_WYG_009-25a>¶
安重之　唐崔羣隠居毘陵韓文公重之　皇朝張鑄¶
姪昷之並以光禄卿致仕號東西二卿　鄒浩以直諌¶
兩被竄　豐稷首論蔡京之惡　大觀三年毘陵貢士¶
五十三人實冠諸郡　熈豐癸丑邵林首登天府邵剛¶
冠南宫余中為掄魁一榜三魁盡出兹邑(紀/勝)¶
集依微呉苑樹迢逓晉陵城(韋蘇/州)陽羨溪聲今駭人洞¶
庭山翠晩凝神(髙/塘)天子須嘗陽羨茶百草不敢先開花¶
(盧/仝)濁浪勢奔呉苑急踈鐘聲出慧山寒(羅/隠)他年雪中棹¶
<pb:KR3k0025_WYG_009-25b>¶
陽羨訪吾廬　一壑風煙陽羨里(杜/牧)桂凝秋露添金液¶
茗折春芽汎玉英(李/紳)葦坡竹塢情無限閒語毘陵問社¶
陵(鄭/谷)¶
本朝太平興國元年改義興縣為宜興(沿革/表)　惠山泉¶
下土如濡陽羨溪頭米勝珠　毘陵髙士錫為骨陸子¶
遺味泉冰齒(東/坡)久聞陽羨溪山好頗與淵明性分宜(王/介)¶
(甫/)¶
　　　　嚴州(倚郭一/外縣五)　(建德/淳安)　(桐廬/)　(分水/)　(遂安/)¶
<pb:KR3k0025_WYG_009-26a>¶
　　　　　(夀昌/)¶
　　　　　遂安軍節度¶
郡號新定　嚴陵　釣臺　桐廬　桐江　桐川　白¶
雉¶
州沿革斗牛分野禹貢揚州之域春秋屬呉戰國屬越¶
後屬楚秦㑹稽及鄣郡地漢㑹稽丹陽縣地東漢屬呉¶
郡呉分屬新都郡晉屬呉郡及新安郡隋平陳廢郡仁¶
夀三年置睦州大業改為遂安郡唐武德七年為東睦¶
<pb:KR3k0025_WYG_009-26b>¶
州八年改睦州天寳曰新定郡屬江南道(地理沿/革表)¶
縣沿革建德本漢富春縣地屬㑹稽郡呉置建德縣屬¶
呉郡隋省為鎮入東陽郡呉寧縣唐武德七年復置七¶
年省入桐廬雉山永淳復置萬嵗通天自雉山徙州治¶
此　淳安本漢歙縣地屬丹陽郡梁置新安郡隋廢為¶
新安縣大業改縣曰雉山置遂安郡治此唐文明元年¶
復曰新安開元改遂淳永貞改清溪　桐廬本漢富春¶
縣地有嚴子陵釣臺呉分置桐廬縣屬呉郡隋平陳廢¶
<pb:KR3k0025_WYG_009-27a>¶
之仁夀復置屬睦州唐武德置嚴州於此七年州廢屬¶
睦州　分水本漢富春縣地呉為桐廬縣地唐武德四¶
年増置名分水縣屬睦州七年省之如意元年復置更¶
名武盛神龍復名分水　遂安本漢丹陽郡歙縣地呉¶
分置新定縣屬新都郡晋太康元年改遂安屬新安郡¶
隋平陳廢之仁夀復置屬遂安郡唐屬睦州　夀昌本¶
漢富春縣地呉分置新昌縣晋太康元年改夀昌屬呉¶
郡後廢之唐永昌元年分雉山復置載初元年省之神¶
<pb:KR3k0025_WYG_009-27b>¶
龍復置屬睦州(地理沿/革表)¶
形勝新安江出自歙州過州南東流五里與浙江合¶
釣臺嚴子陵坐釣之所下瞰嚴陵瀬上接七里灘交岸¶
是錦峯繡嶺有釣臺書院有泉甚甘美為天下第十九¶
泉　桐江在桐廬縣北源出天目山流入浙江　龍井¶
在遂安　雉山在遂安縣西一里　金牛山在桐廬西¶
　金雞巖在夀昌西　馬目山在州西南　馬鞍山在¶
芙蓉湖西(輿地/紀勝)¶
<pb:KR3k0025_WYG_009-28a>¶
人物東漢嚴子陵與光武為友不事耕於富春山今釣¶
臺是其隠處　唐方干隠釣臺東白雲源　皇朝周大¶
雅親喪廬墓趙林奏改其鄉曰至孝　江公望極論時¶
事坐廢終身　詹良臣郡人為縉雲尉方臘起罵賊死¶
之(輿地/紀勝)¶
集清溪清我心水色異諸水借問新安江見底何如此¶
(李/白)流水聲中視公事寒山影裡見人家(崔/同)城枕溪流淺¶
更斜麗譙連帶邑人家　春潮撼動鶯花郭秋雨閉藏¶
<pb:KR3k0025_WYG_009-28b>¶
砧杵村(杜/牧)江濶桐廬岸山深建德城(厲/翼)釣臺目觀嚴子¶
瀬想屬仕公釣(謝靈/運)嚴子瀬髙秋浪白水禽飛盡釣舟¶
還(陸龜/䝉)蒼翠雲峯開俗眼泓澄烟水滌塵襟誰將道業¶
為芳餌釣得髙名直至今(杜荀/鶴)¶
本朝宣和初陞新定郡為建德軍節度三年改嚴州又¶
改清溪縣曰淳安　桐廬屬杭州太平興國三年𨽻州¶
(沿革/表)¶
集水截三呉秀山當百粤秋　碧泉千脉㵼金鈎名是¶
<pb:KR3k0025_WYG_009-29a>¶
東南俗阜州　玉水聲中寒濯筆石楠香裏夜銜杯(張/伯)¶
(玉/)釣臺漢庭來見一羊裘黙黙俄歸釣舊舟迹似磻溪¶
應有待世無西伯可能留(王介/甫)地包六合網英豪一箇¶
鴻㝠惜羽毛世祖功臣三十六雲臺争似釣臺髙(范文/正)¶
能令漢家重九鼎桐江波上一絲風　世主本無天下¶
量嚴陵那得釣魚磯(山/谷)歸隠桐江知幾春静㸔浮世一¶
漚塵此心是處元無着誤說持竿作釣名(胡文/定)¶
　　　　江隂軍(倚郭一/)　(江陽/)¶
<pb:KR3k0025_WYG_009-29b>¶
郡號澄川　澄江　暨州　暨陽¶
軍縣沿革呉地斗分野須女之次禹貢揚州之域漢為¶
毘陵縣之漑陽鄉晉置暨陽縣屬毗陵郡梁太平二年¶
置江隂郡江隂縣隋平陳廢郡以縣屬常州唐武德三¶
年置暨州并析置暨陽利城二縣九年廢州以江隂屬¶
常州而省二縣五代南唐立江隂軍以縣屬焉(地理沿/革表)¶
形勝蛟山在縣東二十里　螺洲在縣東十五里暨陽¶
湖中　青山在縣西有干將鑄爐九所　黄山在縣北¶
<pb:KR3k0025_WYG_009-30a>¶
其峯名席㡌　香山在縣東呉遣美人採香於此故有¶
採香徑　鳯凰山在縣東　鸚鵡堆在夏港　白鹿山¶
在縣東　白龍山在縣南有白龍洞　觀音礪在由里¶
山之南　彌勒彎在貪山西(輿地/紀勝)¶
人物呉季札遜位耕於芙蓉湖西馬鞍山　楚春申君¶
黄歇封江南令申浦黄山耿以為名　皇朝葛宻自號¶
草堂逸老　葛惟肖五嵗能属文(輿地/紀勝)¶
集萬室邉江次孤城對海安朝霞晴作雨濕氣晩生寒¶
<pb:KR3k0025_WYG_009-30b>¶
苔色侵衣袂潮浪上井欄(李嘉/祐)虹分陽羨雨浪隔廣陵¶
春樹列巢灘鶴鄉多釣浦人(方/干)¶
本朝淳化元年廢江隂軍以縣屬常州三年復置熈寧¶
四年又廢之紹興復置(沿革/表)¶
集城上城隍古境中城邉山色翠屏風魚蝦接海隨時¶
足稻米連湖逐嵗豐泰伯人民堪教育春申溝港可疏¶
通(朱昌/叔)去無珠履為上賔進船申浦憶春申江田挿秧¶
鵓鳩雨幽網得魚雲母鱗(梅堯/臣)戰國干戈禮義隳延陵¶
<pb:KR3k0025_WYG_009-31a>¶
髙節救固衰當時若嗣諸侯位後世誰傳十字碑(同/上)¶
　　　　紹興府(倚郭二/外縣六)　(㑹稽/嵊縣)　(山隂/諸暨)　(餘姚/)　(蕭/)¶
　　　　　(山/)　(上虞/)　(新昌/)¶
　　　　　鎮東軍節度　浙東路安撫司提刑司提¶
　　　　　舉司¶
郡號秦望　越都　㑹稽　鑑湖　越絶　越國　蘭¶
司¶
府沿革粤地星紀之次牽牛婺女之分野禹貢揚州之¶
<pb:KR3k0025_WYG_009-31b>¶
域春秋越國所都楚滅越取之秦漢屬㑹稽郡東漢順¶
帝分浙江以西為呉郡浙江以東為㑹稽郡置山隂縣¶
梁兼置東陽州陳廢州尋復置隋平陳改曰呉州大業¶
改越州復曰㑹稽郡唐為越州天寳復為㑹稽郡升為¶
鎮東軍節度屬江南道後為浙東觀察使治所五代時¶
屬呉越王錢氏(地理沿/革表)¶
縣沿革㑹稽夏少康封庶子杼於此其後為越王允常¶
秦置山隂縣漢屬㑹稽郡東漢順帝以後為郡治至南¶
<pb:KR3k0025_WYG_009-32a>¶
朝析山隂縣為㑹稽縣隋平陳廢山隂入㑹稽縣為㑹¶
稽郡治唐武德析置山隂　山隂自秦置縣漢以後屬¶
㑹稽郡東漢為郡治隋平陳廢之唐武德七年析㑹稽¶
置八年省之垂拱二年復置與㑹稽縣分治　嵊縣本¶
漢㑹稽剡縣唐武德四年立嵊州六年廢州以縣屬越¶
州　諸暨本越王允常之故邑國語曰勾無秦置諸暨¶
縣漢以後屬㑹稽郡唐屬越州　餘姚本漢㑹稽郡餘¶
姚縣隋省入勾章縣唐武德四年復置又置餘州七年¶
<pb:KR3k0025_WYG_009-32b>¶
廢州以縣屬越州　蕭山本漢㑹稽郡餘暨縣呉改曰¶
永興隋省入㑹稽縣唐儀鳯二年復置永興縣天寳改¶
曰蕭山　上虞自漢置縣屬㑹稽郡隋省入㑹稽縣唐¶
貞元中復析置上虞縣　新昌本漢會稽剡縣地五代¶
呉越王錢鏐始析置(地理沿/革表)¶
形勝禹穴在㑹稽山舊經繫之宛委山里人以為陽明¶
洞即是也　舜井象田在上虞西北　虞山在餘姚舜¶
避丹朱之地　塗山在山隂縣西北禹㑹諸侯之地¶
<pb:KR3k0025_WYG_009-33a>¶
㑹稽山在州西二十里隔浙江與呉山對峙　大禹陵¶
在㑹稽山禹狩江南上苖山㑹計諸侯死而葬焉　陽¶
明山在山陽縣為第十小洞天　金庭山在嵊縣為第¶
二十七小洞天　白水翠巖寒溪温泉在鏡湖西暑月¶
則冷冬月則温　山隂在㑹稽山北有蘭亭王右軍上¶
已所遊　龍井龍泉在餘姚　漁浦在蕭山西　龜山¶
在府東南　桃源在嵊縣南劉晨阮肇所居　梅溪梅¶
湖在餘姚　茅峴在㑹稽東南一名玉笥山有香爐峯¶
<pb:KR3k0025_WYG_009-33b>¶
　蘭渚在山隂西南　蕭山在縣西　嶀山嵊山在嵊¶
縣　歴山在餘姚舜所耕也　若耶山若耶溪在㑹稽¶
縣東　醪河在府西勾踐投醪於此　浣紗石在若耶¶
溪西施浣紗於此　鏡湖在㑹稽縣後蜀馬臻所開¶
鑄浦在若耶溪歐冶子鑄神劒之所　玉架山在山隂¶
縣　金罍井在上虞縣　真珠泉在㑹稽少微山(輿地/紀勝)¶
人物漢嚴子陵本餘姚人　王充上虞人著論衡　呉¶
虞翻餘姚人　魏嵇康其先上虞人竹林七賢　晉戴¶
<pb:KR3k0025_WYG_009-34a>¶
逵字安道王子猷雪夜訪之　謝安及子𤣥山隂人¶
王羲之㑹蘭亭子獻之皆以善書著名　唐虞世南善¶
王右軍書　賀知章請為道士明皇賜鏡湖剡川一曲¶
　皇朝杜衍㑹稽人封還内降　孫沔㑹稽人不肯讀¶
張皇妃追册　陸佃受經於王安石而不附新法　陳¶
過庭死於邊庭　石公弼劾蔡京論秦檜章皆十餘上¶
　王公衮盜刼其母墓獄成而盜不死公衮手殺之¶
黄汝楫遇方臘犯境以所藏金帛贖士夢神告以天賜¶
<pb:KR3k0025_WYG_009-34b>¶
五子科第後果然(輿地/紀勝)¶
集州城縈遶拂雲堆照水嵇山滿目來四面常時對屏¶
障一家終日在樓臺星河影向簷頭落鼓角聲從地底¶
回我是玉皇香案吏謫居猶得小蓬萊(元微/之)浣渚逢新¶
豔蘭亭識舊題山經秦地望壘辨越王棲　靈汜橋横¶
百里鏡石㠶山掩五雲溪　百里油盆鏡河水千峰鈿¶
朶㑹稽山　墨池吟嗜學丹井羨登真(並同上逸少墨/池稚圭丹井皆)¶
(越中/異跡)山聳翠㣲連郡閣地臨滄海接靈鰲(李/紳)鏡裏湖山¶
<pb:KR3k0025_WYG_009-35a>¶
若畫屏(鮑/溶)山隂道士如相識應寫黄庭換白鵝　人從¶
月邉去舟在空中行遥聞㑹稽美一弄若耶水萬壑與¶
千巖峥嶸鏡湖裏(李/白)帝聞臨㶚涘禹穴枕江干(駱賔/王)門¶
掩右軍餘水石路横諸謝舊煙霞(趙/嘏)越女天下白鏡湖¶
五月凉剡溪藴秀異欲罷不能忘(杜/詩)千峯排碧落雙澗¶
合清漣(李華詠/雙澗)¶
本朝紹興初以潛藩改越州為紹興府(沿革/表)宣和三年¶
改剡縣為嵊縣(沿革/表)¶
<pb:KR3k0025_WYG_009-35b>¶
集越絶谿山第一州盡圖城郭幾淹留(陳堯/佐)亭餘内史¶
流觴水路入仙人取箭山(宋文/景公)越山長青水長白越人¶
長家山水國(王介/甫)秋渚涵容碧秋山刷眼青排頭烟樹¶
老撲面水風腥上瀬復下瀬長亭仍短亭夜船明月好¶
客夢滿流螢(韋處厚/秖剡)船撑鑑湖月路指沃洲雲(同/上)數擘¶
斷雲秦嶺曉一聲寒鴈鑑湖秋　平湖來萬壑翠岫列¶
千門市井魚鹽合居人繡組繁(張伯/玉)爲問玉堂香案吏¶
&KR0363;萊何似水晶宫(滕子/京)卧龍蟠屈半東州萬室鱗鱗枕¶
<pb:KR3k0025_WYG_009-36a>¶
上流(東/坡)燕集蓬山雨過凉鑑湖何獨負知章萬家桃李¶
春風國兩羣旌旗晝錦鄉(楊/傑)¶
　　　　慶元府(倚郭一/外縣五)　(鄞縣/奉化)　(慈溪/)　(定海/)　(象/)¶
　　　　　(山/)　(昌國/)¶
　　　　　奉國軍節度　沿海制置司¶
郡號明州　四明　鄞州　奉化郡　奉國軍¶
府沿革粤地星紀之次牽牛婺女之分野禹貢揚州之¶
域春秋越地戰國楚地秦以後屬㑹稽郡隋初屬越州¶
<pb:KR3k0025_WYG_009-36b>¶
後屬㑹稽郡唐開元二十六年採訪使齊澣奏以越州¶
鄮縣置明州天寳曰餘姚郡屬江南道後梁陞為望海¶
軍節度(地理沿/革表)¶
縣沿革鄞縣本漢㑹稽郡鄮縣及鄞縣鄞故城今在縣¶
東南又勾章縣故城在鄞縣西隋平陳省鄞鄮二縣入¶
勾章屬㑹稽郡唐武德以勾章置鄞州八年復為鄮縣¶
屬越州省勾章入鄮縣開元置明州又析置翁山縣大¶
歴省之五代更鄮縣為鄞縣　奉化本漢鄮縣地唐開¶
<pb:KR3k0025_WYG_009-37a>¶
元二十六年析鄮縣初置　慈溪本漢勾章縣地唐開¶
元二十六年初置　定海本漢勾章縣地後梁開平三¶
年錢鏐奏置初曰望海後改今名　象山本漢鄞縣地¶
唐神龍二年分台州寧海及鄮縣置象山縣屬台州廣¶
德二年改𨽻明州　昌國本漢鄞縣地本朝熈寧析置¶
縣初置(地理沿/革表)¶
形勝四明山在州西八十里有四角各生一種木皆不¶
雜焉第九小洞天　五臺山在鄞縣　有開元寺　石¶
<pb:KR3k0025_WYG_009-37b>¶
磊山五馬山在慈溪　九峯在昌國　銀山在鄞縣西¶
南　金沙在阿育王山　象山在東海上　龍潭在鄞¶
縣十里　鄮山在鄞縣東峯上有佛左足跡十道　慈¶
溪在縣南三十里　三過山在慈溪縣南　三蕚山在¶
象山南海中六十里有三峯名三仙島　廣德湖在鄞¶
縣　雪竇山在奉化縣西　天童山在鄞縣　普濟湖¶
在慈溪　天門山在象山縣　金雞山在定海之海門¶
　鳴鶴山在慈溪西北　桃花山在昌國東南昔安期¶
<pb:KR3k0025_WYG_009-38a>¶
生以醉墨洒於石上遂成桃花　四明在鄞縣雙石如筍¶
野花叢生其上杜䳌鳴時爛若霞錦國朝祖宗遏宻皆¶
三年不榮花范鎮詩云鼎湖龍去蒼髯斷三載叢花不¶
記春(輿地/紀勝)¶
人物皇朝舒亶慈溪人初尉臨海民有使酒逐其叔之¶
妻者亶執之不服而斷其首投劾而去留詩於壁曰一¶
鋒不斷流渠首千古焉知将相才自號亦樂居士　楊¶
適慈溪人隠居大隠山號大隠居士　豐稷鄞縣人言¶
<pb:KR3k0025_WYG_009-38b>¶
王安石不可知制誥徽宗朝首言蔡京之罪又論章子¶
厚誤國請辨宣仁誣謗及神宗實録不可亂以王安石¶
日録　沈起鄞縣人監真州轉般倉因父疾委官歸侍¶
為有司所劾仁宗釋之　史浩為普安郡王府教授有¶
扶日之功(輿地/紀勝)¶
集四明有狂客風流賀李真長安一相見呼我謫仙人¶
(李/白)瑶臺含霧星辰滿仙嶠浮空島嶼㣲(李/白)有花有酒有¶
笙歌其奈難逄親故何近海饒風春足雨白鬚太守悶¶
<pb:KR3k0025_WYG_009-39a>¶
時多(白樂/天)¶
本朝以明州為奉化郡建隆三年改奉化軍慶元元年¶
以潛藩陞慶元府神宗置昌國縣(見前縣/沿革下)¶
集日宫移向月宫栽染得嬌紅入面來多謝春風揚雨¶
露丹心一一為君開(髙宗御/製丹桂)鄞江鮮魚白如銀玉盤千¶
里紫絲蓴(鄭/獬)旁人指㸃此何許云是四明真樂處此樂¶
為民非為身始自集賢錢使君(呉克詠/衆樂亭)四明舊説南湖¶
好嵗久頻涯變涂潦建旟一日得賢侯千里江山真再¶
<pb:KR3k0025_WYG_009-39b>¶
造(王益/柔)最思東山春樹靄更憶東湖秋水波　明朝城¶
郭畫中傳尚記西亭一艤船(王介/甫)葺成世界三千景占¶
得鵬天九萬風宴豆四時喧畫鼓逰人兩岸跨長虹他¶
年若數東南勝湏作&KR0363;萊第一宫　勢壓平湖四靣佳¶
好風明月是生涯鯨鯢背上浮三島菡蓞香中放兩衙¶
(錢公/輔)風月逢知己湖山得主人(司馬/温公)四明山水東南表¶
海鰲背上三千島麗譙髙逼斗牛寒一曲梅花萬家曉¶
　早晩渡船潮有信往來鷗鳥客無心　蓬島雲長在¶
<pb:KR3k0025_WYG_009-40a>¶
桃源客不迷　金澄沙底水龍臥井邊風　海近春蒸¶
濕湖靈夜放光千山有影螺垂地一水無人鏡照人蓬¶
閣紅堪製瀾池静不流大白嶄岩幾百尺仙人一去無¶
消息　笙歌自滿蕭郎宅琴鶴空隨賀老船(舒/亶)危亭髙¶
處倚岩隈西望(闕/)昌海浪回山戴鰲頭天外出水浮鰌¶
穴地中來(許將觀/瀾亭)¶
　　　　台州(倚郭一/外縣四)　(臨海/黄岩)　(寧海/)　(天台/)　(仙居/)¶
郡號回浦　仙居　臨海　天台　章安　黄岩　丹¶
<pb:KR3k0025_WYG_009-40b>¶
丘　赤城¶
州沿革南斗須女之分上應台星禹貢揚州之域春秋¶
戰國皆越地秦屬閩中郡漢東甌地後屬㑹稽郡南部¶
都尉治此呉建中置臨海郡梁為赤城郡隋平陳廢郡¶
屬處州後屬永嘉郡唐武德四年置台州天寳曰臨海¶
郡屬江南道(沿革/表)¶
縣沿革臨海本漢㑹稽郡回浦縣地東漢改章安縣呉¶
分置臨海郡晉亦為臨海郡治隋改章安曰臨海縣屬¶
<pb:KR3k0025_WYG_009-41a>¶
永嘉郡唐武德四年復増置章安八年省之　黄岩唐¶
上元二年分臨海置永寧縣屬台州天授元年改今名¶
　寧海本漢㑹稽郡鄞縣地晉永和三年置寧海縣屬¶
臨海郡隋省之唐武德四年析臨海復置七年省之永¶
昌初又置　天台本東漢章安縣地呉分置始平縣晋¶
太康元年改曰始豐屬臨海郡陳至德九年徙郡於此¶
隋平陳廢郡以其縣入臨海唐武德四年復置始豐八¶
年省之貞觀復置上元改曰唐興後梁改曰天台後唐¶
<pb:KR3k0025_WYG_009-41b>¶
改唐興石晉改台興　仙居晉永和三年分始豐南鄉¶
置樂安縣屬臨海郡隋開皇九年廢之唐武德析臨海¶
復置八年省之上元二年又置五代改為永安(沿革/表)¶
形勝天台山在天台縣西一百一十里　天姥峯在天¶
台西北一峯孤秀峭峻與天台相對　天門山在寧海¶
縣北　天柱山在寧海縣西其南有黄水峯　丹霞洞¶
在天台觀東北葛仙翁煉丹處　丹霞小洞在天台縣¶
北　黄巖山在黄岩縣神仙王方平所號黄岩溪出焉¶
<pb:KR3k0025_WYG_009-42a>¶
　丹崖山在黄岩縣南崖石皆赤　丹青泉在寧海天¶
慶觀　白岩山白鶴山白鵠山皆在臨海　白嶠山白¶
龍潭皆在寧海　赤城與瀑布號為二竒　國清寺與¶
齊州靈岩荆州玉泉潤州栖霞號為四絶　金山在黄¶
岩上鋭下濶宛若金字　銀山在天台　日山在臨溪¶
西　雲岩在臨海東　靈岩在黄岩縣北又名鷲峯後¶
有飛瀑　瑞峯在仙居　委羽山在黄岩縣為第二大¶
洞天　赤城山在天台縣為第六大洞天　括蒼山在¶
<pb:KR3k0025_WYG_009-42b>¶
天台縣為第十大洞天　葢竹山在黄岩縣為第十九¶
小洞天　夀星岩摘星巖閬風臺在寧海　景星巖在¶
仙居　劉阮洞麻姑巖在天台(輿地/紀勝)¶
人物梁庾肩吾隠居號天台逸民　皇朝楊蟠臨海人¶
有文號章安集　郭琮黄岩人絶暈醴三十年以祈母¶
夀詔表門閭　余元卿黄岩人宣和冦亂負母而逃仰¶
天誓曰若全我母當焚身以報冦定欲償前誓母止之¶
乃燃一指　節婦陳氏夫亡有欲奪其志者引刀欲剄¶
<pb:KR3k0025_WYG_009-43a>¶
姑亟奪之乃免事父母姑舅至孝詔表門閭(輿地/紀勝)¶
集天台隔三山風浪無晨暮　台州地濶海㝠㝠雲外¶
長和島嶼青(杜/詩)天台山最髙動躡赤城霞(孟/郊)緬尋滄海¶
趣近愛赤城好(孟浩/然)上逼青天髙俯臨滄海大雞鳴見¶
日出每與神仙㑹來去赤城中逍遥白雲外莓苔異人¶
間瀑布作空界(浩/然)遂登天台望衆壑皆嶙峋夜宿最髙¶
頂舉頭㸔星辰光茫相照燭南北争羅陳(韓/集)天台隣四¶
明華頂髙百越門標赤城華樓棲滄海月凭髙登遶覽直¶
<pb:KR3k0025_WYG_009-43b>¶
下見溟渤雲垂大鵬翻波動巨鼇沒　風濤争洶湧神¶
怪何翕忽　五峯轉日色百里竹松聲(李/白)願將花贈天¶
台女留取劉郎到夜歸(白樂/天)路入仙溪氣象清垂邉樹¶
石&KR1443;中行霧昏不見西陵岸風急先聞瀑布聲　逺近¶
常時皆藥氣髙低無處不泉聲(方/干)尋花洞裏連春醉望¶
海樓中徹曉吟(杜荀/鶴)¶
本朝建隆元年以台興縣復為天台縣　景德四年以¶
永安縣為仙居縣(沿革/表)¶
<pb:KR3k0025_WYG_009-44a>¶
集天台瓊臺標竒状赤城瀑布懸千丈(王欽/若)明年採藥¶
天台去更欲題詩滿浙東(東/坡)穹窿台岳壓重溟中起青¶
鴛接福庭(錢惟/演)赤城霞標雲半中巖扉洞戸凌太空(錢/惟)¶
(演/)台嶺攀仙桂桃源訪舊花　水流玉洞桃花出風過¶
星壇桂子飄(章得/象)天台峻極横海濵金庭紫洞多真人¶
(安/道)四郭青山連市合一江寒水抱城斜　赤城山下萬¶
人家隠隠烟霄隔海霞石上仙書皆鳥跡盃中佛供薦¶
天花(舒/亶)赤城道逺霞明畫瀑布聲寒月照氷(張師/德)¶
<pb:KR3k0025_WYG_009-44b>¶
　¶
　¶
　¶
　¶
　¶
　¶
　¶
　記纂淵海卷九¶
