# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:33.561149
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷二十四
<pb:KR3k0025_WYG_024-1a>¶
欽定四庫全書¶
　記纂淵海卷二十四　　　宋　潘自牧　撰¶
　　郡縣部¶
　　　雲中府路¶
　　　　雲中府(倚郭一/外縣四)　(大同/懷仁)　(宣寜/)　(白登/)　(平/)¶
　　　　　(池/)¶
郡號雲中　大同軍節度¶
郡沿革天文昴畢分野禹貢冀州之域虞周屬并州春¶
<pb:KR3k0025_WYG_024-1b>¶
秋時北狄所居戰國屬趙秦為雲中鴈門代郡地東漢¶
末郡廢三國魏屬新興郡晉改屬鴈門後魏徙都平城¶
置司州牧及置代尹又置北恒州後周並廢隋以其地¶
屬代朔雲三州唐初復置北恒州治雲中縣尋廢開元¶
中置雲州天寳初改雲中郡乾元初復為雲州五代唐¶
以雲州置大同軍節度本朝為雲中府(地理沿/革表)¶
縣沿革大同周大同川地戰國趙置雲中縣漢為鴈門¶
郡平城地遼置大同縣懐仁本秦雲中縣地遼始析雲¶
<pb:KR3k0025_WYG_024-2a>¶
中為懷仁宣寜本宣德縣地後改宣寜白登本長清縣¶
地後改白登平池本秦漢平城縣後改平池(同/上)¶
形勝白登山在府城東上有白登臺即匈奴圍漢髙處¶
　大寳山在府城北下有古城即漢武原郡　官山在¶
大同縣西北上有九十九泉流入黑河　金龍山在懷¶
仁縣西南　雙化嶺在府城西盤據百餘里上有古寺¶
遺跡　海子在懷仁縣東其西北有泉深不可測　桑¶
乾河在府城南源出洪濤山下流入盧溝河　君子津¶
<pb:KR3k0025_WYG_024-2b>¶
在古東勝州界漢時有大賈齎金行至此死津長為埋¶
之後其子至悉金付之因名　李陵臺在府城西北¶
王昭君墓在郡境(輿地/紀勝)¶
人物隋杜彦雲中人性勇果善騎射初封公後平陳進¶
位柱國五代折從阮雲中人世為大族仕後唐為刺史¶
歴周漢節度四鎮卒贈中書令皇朝李漢雲中人初為¶
齊州防禦使有善政後遷觀察使　畢士安雲中人登¶
進士累官參知政事(同/上)¶
<pb:KR3k0025_WYG_024-3a>¶
集漢下白登道胡窺青海灣(李太/白)閫外傳三畧雲中冀¶
一平(張嘉/貞)聞道雲中使乘驄往復還河兵守陽日塞虜¶
失隂山(曽延/清)夜月降𦍑淚秋風老將心(楊景/山)朝䟦青陂¶
道暮上白登臺(梁元/帝)家在孤雲落照間州人已上鴈門¶
闗憑君為報平安信方是雲中第一山(王子/端)百萬精兵¶
傾紫塞幾多枯骨委黄沙(郭/紀)塞垣通碣石虜陣抵祁連¶
(盧杲/之)¶
本朝宣和二年始得雲中府(沿革/表)雄臨絶塞風霜古寒¶
<pb:KR3k0025_WYG_024-3b>¶
逼新春草木踈(王/琮)古来險阻邉陲地威震邊陲萬里驚¶
(元好/問)環珮䰟歸千里月琵琶聲起黒山秋(元/節)旌旗影動¶
胡塵沒笳鼔聲寒塞月明(陳/顥)壘原青照白登山彌隴連¶
天麥浪寒(宇文/叔通)青冢埋魂知不返翠崖遺跡為誰留(歐/陽)¶
(修/)¶
　　　　應州(倚郭一/外縣一)　(金城/山隂)¶
郡號神武¶
州沿革天文昴畢分野禹貢冀州之域古唐國地戰國¶
<pb:KR3k0025_WYG_024-4a>¶
屬趙為代郡地秦為隂舘縣屬鴈門郡漢因之東漢末¶
廢後魏屬神武郡北齊改屬太平郡後周郡廢置隂城¶
隋廢唐置金城以縣置應州以龍首鴈門二山南北相¶
應故名(沿革/表)¶
縣沿革金城本古唐國地唐置金城縣山隂秦為鴈門¶
郡隂舘縣地後改山隂縣(同/上)¶
形勝龍首山在縣北山之南跨雲中　鴈門山在州南¶
與龍首山相應　翠微山在金城縣境　香峯山在金¶
<pb:KR3k0025_WYG_024-4b>¶
城縣南　復宿山在山隂縣南　黄花山在山隂縣北¶
　金鳳井在州治相傳李克用生時有金鳳自井中飛¶
出　三岡四鎮俱在州境(輿地/紀勝)¶
人物五代安重誨州人唐昭宗時官至中書令盡忠補¶
過人皆稱焉　周宻州人仕晉歴三鎮節度後仕周累¶
官太子太師　皇朝李重誨金城人初補鄧州指揮後¶
以功陞招安制置使(同/上)¶
集古戍依重險髙樓見五凉山根盤驛道河水浸城墻¶
<pb:KR3k0025_WYG_024-5a>¶
(岑參題/金城樓)汗馬牧秋月疲卒卧霜風仍聞左賢王更欲圍¶
雲中(劉/灣)月落雲沙黑風迴草木腥(竇胃/卿)岧嶤試一臨虜¶
騎附城隂不辨風塵色安知天地心門開邊月近戰苦¶
陣雲深旦夕更樓上遙聞横笛音(張/巡)但使龍城飛將在¶
不教胡馬度陰山(王少/伯)¶
本朝宣和五年契丹將蘇京以州来降(沿革/表)清晨鐵騎¶
臨長河短簫齊和班師歌過橋咫尺入金城滿市居擁¶
笑聲多(張/楷)¶
<pb:KR3k0025_WYG_024-5b>¶
　　　　朔州(倚郭一/外縣一)　(鄯陽/馬邑)¶
郡號馬邑¶
州沿革天文昴畢分野禹貢冀州之域戰國地屬燕秦¶
為代鴈門二郡地漢為馬邑縣地屬鴈門郡東漢末廢¶
後魏置平齊郡隋為神武縣地屬馬邑郡唐廢後置河¶
隂縣地屬應州(沿革/表)¶
縣沿革鄯陽本秦馬邑縣地北齊置招逺縣隋改為鄯¶
陽縣馬邑本秦縣屬鴈門郡北齊屬廣安郡隋初郡廢¶
<pb:KR3k0025_WYG_024-6a>¶
以縣省入鄯陽唐置馬邑縣(同/上)¶
形勝翠峰山在州西南上有石佛洞　燕京山在州西¶
南上有天池　東靈山在州西上有臺亭　神武尖山¶
在鄯陽境　元姬山在馬邑境　居延川在朔州北一¶
名居延澤漢蘇武常困於此澤　天德山在州北漢李¶
陵行軍至此　洪濤山在馬邑縣西下有桑乾河神廟¶
　紫金山在馬邑縣南髙二十里連亘數百里　太和¶
嶺在馬邑縣東上有寨　魯臺在馬邑縣西北唐李靖¶
<pb:KR3k0025_WYG_024-6b>¶
築此觀星　鴈門闗在馬邑縣東南七十里(輿地/紀勝)¶
人物南北朝斛律金縣人善騎射仕至汾州刺史以功¶
封咸陽郡王　唐尉遲恭鄯陽人有戰功累封鄂國公¶
　五代周德威馬邑人唐莊宗時累官平章政事　安¶
重榮州人善騎射晉髙祖時受武節拜成德軍節度¶
皇朝党進馬邑人從征太原以功歴忠武軍節度(同/上)¶
集北遊幽朔城凉野多險艱俯入窮谷底仰陟髙山盤¶
(陸士/衡)髙秋登寒山南望馬邑州翠峰入青冥攬勝此勾¶
<pb:KR3k0025_WYG_024-7a>¶
留(李/端)蘇武魂銷漢使前古祠髙樹兩茫然雲邊鴈斷胡¶
天月隴上羊歸塞草煙(温飛/卿)鼓角因風飄朔氣旌旗映¶
水發秋光(楊巨/源)白頭蘇屬國握節幾時還(王懋/建)士卒並¶
持蘇武節酋魁莫作李陵㸔(顧孔/文)¶
本朝宣和五年契丹守將韓正以州来降(沿革/表)朔風刮¶
面歲華遒閑擁豐貂一倚樓四野凍雲隨地合九河清¶
浪著天流(元章/簡)嘗聞朔北寒尤甚已見黄河可過車馹¶
騎駸駸持漢節邉風慘慘聽胡笳(梅聖/俞)¶
<pb:KR3k0025_WYG_024-7b>¶
　　　　蔚州¶
郡號代國¶
州沿革天文昴畢分野禹貢冀州之域春秋時屬晉戰¶
國屬趙秦置代縣屬代郡漢封代王於此為代國東漢¶
末廢後魏於此置靈丘郡後周兼治蔚州隋郡廢州存¶
大業初州廢唐復置蔚州治靈丘至德初改安邉郡後¶
復為蔚州(沿革/表)¶
形勝九宮山在州東　五臺山在州東　玉屏山在州¶
<pb:KR3k0025_WYG_024-8a>¶
西　倒刺山在州東　襄山在州北　胡蘆河在州城¶
北　煖泉在州西其水夏凉冬煖　金箔泉在州境¶
蓮花泉在州東北　鎮邊樓在州境　隘門闗在州西¶
南　代王城在州東漢文帝封代即此　飛狐口在州¶
境(輿地/紀勝)¶
人物唐侯仲莊為定武將軍有功累加冠軍將軍(同/上)¶
集飛狐白日晩瀚海愁雲生(虞子/陽)家居五原上征戰是¶
平尘獨負山西勇誰當塞上行(緯/卿)須識苦寒士莫矜狐¶
<pb:KR3k0025_WYG_024-8b>¶
白温(同/上)郭外秋聲急城邊月色殘(王少/伯)胡馬如雲屯越¶
騎亦星羅飛鋒無絶影鳴鏑自相和(陸士/衡)¶
本朝宣和五年契丹守將陳翊以州来降(沿革/表)雲度飛¶
狐絶險天圍紫塞髙寒(趙獻/之曲)西北天低五頂髙茫茫松¶
海露(闕/)¶
　　　　渾源州¶
郡號代郡¶
州沿革天文畢昴分野禹貢冀州之域戰國時屬趙代¶
<pb:KR3k0025_WYG_024-9a>¶
郡秦屬鴈門郡漢為平舒崞二縣地屬鴈門代郡東漢¶
末廢後魏屬神武郡隋屬鴈門郡唐置渾源州以川為¶
名(沿革/表)¶
形勝恒山在州南二十里即北岳也髙侵霄漢舜北巡¶
狩即此　翠屏山在州栢山之南華麗似翠屏然　五¶
峯山在州東五峯如削　畵錦山在州西　封龍山在¶
州南　渾源川在州西南滙為大澤中有孤石髙丈餘¶
上有神祠　孫臏山在州南因上有孫臏寨故名(輿地/紀勝)¶
<pb:KR3k0025_WYG_024-9b>¶
人物漢范升郡人九歲通孝經長習易教授生徒光武朝¶
拜議郎遷博士　南北朝燕鳳博綜經史為代王長史¶
叅決國事　皇朝劉撝州人舉進士仕至石州刺史¶
蘇保衡州人舉進士累官參知政事　劉仲亨妻田氏¶
亨卒氏年二旬餘遂自經事聞旌表其門(同/上)¶
集水嶺人無跡氷合足鴈聲(李/端)風旂翻翼影霜劍轉龍¶
文(駱賓/王)絶壁千尋孤峯萬仞寳符臨代邦之羙靈蛇表¶
陣勢之竒(唐太宗祀/恒嶽文)鑠石七年無以虧其大含波九載¶
<pb:KR3k0025_WYG_024-10a>¶
不能損其髙(同/上)¶
本朝雙鯉附書常不逹兩萍浮海偶相逢燕南落日車¶
分轍代北春風酒滿鍾(朱好謙/過渾源)無定河邉路風髙雪洒¶
春(王正/羙)山雲吞吐翠微中淡翠深青一萬重(闕/)¶
　　　陜西永興軍路¶
　　　　京兆府(倚郭二一長安/外縣十    鄠)　(樊川/藍田)　(咸陽/)　(涇/)¶
　　　　　(陽武櫟陽乾髙陽/    功    祐)　(興平/)　(臨潼/)　(醴泉/)¶
郡號永興　安西¶
<pb:KR3k0025_WYG_024-10b>¶
郡沿革天文井鬼分野禹貢雍州之域周為王畿地秦¶
置内史以領闗中漢初置渭南郡尋罷郡復置内史景¶
帝分置左右内史此為右内史武帝改京兆尹與左馮¶
翊右扶風為三輔東漢於此置雍州尋罷三國魏改尹¶
為守晉置雍州理京兆未幾為劉石姚苻所據後魏仍¶
置雍州西魏後周皆置京兆尹隋初置雍州尋改為京¶
兆郡唐初復為雍州又改京兆郡尋復雍州開元初改¶
京兆府自周秦漢晉西魏及周隋唐並都於此唐末為¶
<pb:KR3k0025_WYG_024-11a>¶
佑國軍五代梁改永平軍後唐復為京兆府晉改曰晉¶
昌漢改曰永興本朝仍京兆府屬永興軍(沿革/表)¶
縣沿革長安秦因古地名曰長安漢都闗中始置為縣¶
樊川本漢萬年縣地本朝置樊川縣鄠本夏時扈國漢¶
置鄠縣藍田本秦舊縣其地出玉故名咸陽本秦舊縣¶
其地在山南水北故名涇陽本秦舊縣以居涇水之北¶
故名櫟陽本秦縣漢髙帝初都此髙陽秦舊縣亦名懷¶
德城興平本周太丘地唐置興平軍尋改為縣臨潼周¶
<pb:KR3k0025_WYG_024-11b>¶
為驪戎國本朝為臨潼縣醴泉本漢左馮翊谷口縣地¶
隋置醴泉縣武功后稷所封地秦置武功縣乾祐秦為¶
内史地亦在長安之乾隅故名(同/上)¶
形勝龍首山在府城北長六十里　終南山在府城南¶
産玉石金銀銅鐵上有神祠　太一山在終南山南上¶
揷雲霄　驪山在臨潼縣東南　金斧山在驪山東南¶
　金山在藍田縣南上有風后廟　七盤山在藍田縣¶
南　嶢山在藍田縣南嶢闗之名取此　甘泉山在涇¶
<pb:KR3k0025_WYG_024-12a>¶
陽縣西北　太白山在武功縣南上多積雪望之皓然¶
　子午谷在府城南　細栁原在昆明池南　上林苑¶
凝碧池在唐禁苑中　通靈臺在甘泉宫　魚藻池在¶
唐禁苑中　渼陂在鄠縣西　長信宫在咸陽縣境¶
阿房宫在咸陽縣東　望夷宫在涇陽縣東　未央宫¶
在府城西北　長樂宫在府城西北　建章宫在府城¶
西北　甘泉宫在涇陽縣　大明宫在府城東北　華¶
清宫在驪山　天禄閣在未央宫　沉香亭在興慶宫¶
<pb:KR3k0025_WYG_024-12b>¶
　造書臺在長安縣西即倉頡造書處　靈臺在鄠縣¶
東　栢梁臺在未央宫北　藍田闗在縣東南　霸橋¶
在府城東　五帝廟在長安東　漢唐諸陵俱在郡境¶
　梨園在通化門外　五丈原在武功縣西　馬嵬坡¶
在興平西　鴻門坂温泉俱在驪山　太液池曲江池¶
俱在郡境(輿地/紀勝)¶
人物上古倉頡黄帝時人始造書契　周壤駟赤秦人孔¶
門弟子　漢魏尚興平人為雲中太守匈奴不敢犯塞¶
<pb:KR3k0025_WYG_024-13a>¶
　宋𢎞長安人以清介著聞封宣平侯　景丹櫟陽人¶
以功封櫟陽侯圖形雲臺晉摯虞長安人才學通愽¶
歴官秘書監　唐屈突通長安人以功官至兵部尚書¶
封國公　劉文静咸陽人贊太祖起義兵官至吏部尚¶
書　李大亮涇陽人有文武才畧官至工部尚書　殷¶
開山鄠縣人從太宗征伐有功仕至吏部尚書圖形凌¶
煙　蘇世長武功人為諫議大夫使突厥争禮不屈朝¶
廷壯之　韓休長安人舉賢良峭直敢言官至太子少¶
<pb:KR3k0025_WYG_024-13b>¶
師　韓滉休子剛直明吏事為江淮轉運使封晉國公¶
　杜黄裳樊川人討蜀有功累官同平章事後封邠國¶
公　杜牧樊川人善屬文第進士累官史舘修撰　韓¶
渥樊川人善詩累官學士承㫖　皇朝吕大防藍田人¶
登進士累官左僕射其兄大忠弟大鈞大臨俱顯於朝¶
　蘇昞武功人為程子門人初仕太常後坐黨籍編管¶
饒州　李濤樊川人工詩官至戶部侍郎(同/上)¶
集指麾八荒定懷柔萬國夷梯山盛入欵駕海亦来思¶
<pb:KR3k0025_WYG_024-14a>¶
(唐太/宗)長樂宵鐘盡明光曉奏催(沈佺/期)千條弱栁垂青鎻¶
百囀流鶯遶建章　鶯歸漢苑柳花映杜陵煙(並賈/至)金¶
闕曉鐘開萬戶玉階仙仗擁千官(岑/參)秋槐葉落空宮裏¶
凝碧池頭奏管絃(王/維)長安回望日宸御六龍還(徐安/貞)遙¶
瞻太白雪喜近武功天(杜/甫)大明均照物小醜未寜邊國¶
相台衡重元戎廟畧宣(徐知/仁)鳥下緑蕪秦苑夕蟬鳴黄¶
葉漢宫秋(許用/晦)風隨玉輦笙歌逈雲捲珠簾劒斾髙(同/上)¶
本朝大觀元年陞大都督府舊領永興軍路安撫使宣¶
<pb:KR3k0025_WYG_024-14b>¶
和二年詔永興軍守臣等銜不用軍額稱京兆府(沿革/表)¶
佳氣猶能想鬱葱雲間雙闕峙蒼龍春風十里霸陵樹¶
曉月一聲長樂鐘(吳彦/髙)小苑花開紅漠漠曲江波漲碧¶
溶溶眼前疊嶂青如畫借問南山共幾峯　地形西控¶
三秦逺河勢南吞二華秋(馮叔/獻)門外兵塵漲秦楚水邉¶
煙景似湖湘(龐茂/𢎞)雙峯髙聳大河旁自古函闗一戰塲¶
共說河山雄百二不堪屈指筭興亡(辛敬/之)貪㸔終南山¶
色好不知紅日下前峯(王湯/臣)¶
<pb:KR3k0025_WYG_024-15a>¶
　　　　河中府(倚郭一/外縣六)　(河東/臨晉)　(猗氏/)　(虞鄉/)　(萬/)¶
　　　　　(泉/)　(龍門/)　(榮河/)¶
郡號河東¶
郡沿革天文觜參分野禹貢冀州之域古為虞舜都春¶
秋時屬晉為蒲坂地秦屬河東郡漢為蒲城縣地後魏¶
置河東郡兼置秦州後周改蒲州隋初郡廢州存大業¶
初改河東郡治河東縣唐改蒲州屬河東道開元中改¶
河中府陞中都尋罷都復為蒲州天寳初改河東郡乾¶
<pb:KR3k0025_WYG_024-15b>¶
元初復為蒲州尋改河中府五代梁置䕶國軍節度本¶
朝仍舊屬陜西路(沿革/表)¶
縣沿革河東古為舜都本春秋晉蒲坂地隋置河東縣¶
臨晉春秋晉桑泉地秦築壘以臨晉地因名臨晉唐天¶
寳中置臨晉縣猗氏古郇國地文王子所封漢置猗氏¶
縣虞鄉春秋為晉之觧梁城戰國屬魏漢為觧縣屬河¶
東郡後魏析置安定縣西魏改曰南觧縣屬綏化郡隋¶
改虞鄉縣萬泉本漢河東郡汾隂縣地隋屬河東郡唐¶
<pb:KR3k0025_WYG_024-16a>¶
武德中置萬泉縣龍門古耿國殷王祖乙所都春秋時¶
屬晉秦置皮氏縣漢屬河東郡魏晉皆屬平陽郡後魏¶
改龍門縣榮河古綸地為夏后少康邑戰國時為魏汾¶
隂地漢置汾隂縣屬河東郡晉時劉淵省入蒲坂縣後¶
魏復置汾隂縣隋屬河東郡唐初屬秦州尋改屬蒲州¶
開元中改寳鼎縣本朝真宗祀汾隂改曰榮河縣(同/上)¶
形勝中條山在州東南上有桃花𤣥女二洞及谷口蒼¶
龍等泉　首陽山在州東南即禹貢雷首山伯夷叔齊¶
<pb:KR3k0025_WYG_024-16b>¶
隠此上有夷齊墓並廟　歴山在州南即舜耕處　五¶
老山在臨晉縣西南　龍門山在縣西即禹鑿通黄河¶
處　噴雪巖在觧州南有泉噴出潔白如雪　黄河在¶
州西門外入河南境　汾河在河津縣境　媯汭水在¶
州北堯釐降二女于媯汭即此地　舜井在州東南¶
大度闗在州西門外　風陵闗在州南　禹門渡在龍¶
門縣西　成湯陵在榮河縣北　蒲坂在州東　虞坂¶
在終條山　呂洞賓宅在州東南尚有純陽宮(輿地/紀勝)¶
<pb:KR3k0025_WYG_024-17a>¶
人物漢司馬遷龍門人十歲誦古文後為太史令作史¶
記　胡建河東人為渭城令甚有治聲　南北朝樂遜¶
猗氏人明五經仕周官至揚州刺史　隋王通龍門人¶
篤學常奏太平十二策後居河汾著書甚多　唐裴寂¶
州人太祖朝累遷尚書左僕射拜司空贈河東郡公¶
張𤣥素虞鄉人太宗時為侍御史嘗諫上治洛陽宫魏¶
徵嘆其有回天之力　王勃通之孫六歲善文後對䇿¶
髙第兄弟四人皆登進士　五代裴迪河東人精於簿¶
<pb:KR3k0025_WYG_024-17b>¶
書仕梁太祖稱其協贊之功　皇朝董孝章州人十世¶
同居真宗嘉奬之　薛顔萬泉人舉三禮中第累遷給¶
事中　薛向顔之孫幹局絶人歴知數州皆有能聲(同/上)¶
集獨見魚龍氣長令煙雨寒(一/)千龕道傍古一鳥沙上¶
白(二/)夜泉發清響寒渚生微波(三/)東流自朝暮千載空¶
雲山(四/)閒雲揚錫仗落日低金繩(五/)水田秋鴈下山寺¶
夜鐘深(六/)不如波上棹還弄山中月(七/)風來未渡水日¶
暮更㸔山(以上張文房/龍門八詠)蒲坂横臨晉華芝曉望秦闗城¶
<pb:KR3k0025_WYG_024-18a>¶
雄地險橋路託天津(張/說)白日依山盡黄河入海流欲窮¶
千里目更上一層樓(朱佐/日)逈臨飛鳥上髙出世塵間天¶
勢圍平野河流入斷山(暢當蒲/州詩)地險闗逾壯天平鎮尚¶
雄春来津樹合月落戍樓空(唐太/宗)寂寞首陽山白雲空¶
復多蒼苔歸地骨皓首采薇歌(李/頎)山路猶南屬河源自¶
北流晩風連朔氣新月照邉秋(駱賓/王)竈火通軍壁烽煙¶
上戍樓龍庭但苦戰燕頷㑹封侯(同/上)¶
本朝大中祥符中以榮河為慶成軍熙寜三年省西河¶
<pb:KR3k0025_WYG_024-18b>¶
縣六年省永樂縣為鎮入河東榮河舊𨽻慶成軍熙寜¶
元年廢以榮河𨽻府即縣治置軍使(沿革/表)䟽鑿年来道¶
路通行人萬古翠微中南山山寺題詩滿一字何曽到¶
禹功(王敏/夫)蒲坂東来通猗頓桑泉南下接虞鄉(同/上)勸課¶
農桑誠有道折衝樽俎不臨邉(黄山/谷)老来深喜到鄉州¶
三紀光隂若夢遊今日恬愉君賜重白雲庵洞許過留¶
(薛求歸/蒲州詩)¶
　　　　觧州(倚郭一/外縣二)　(觧縣/聞喜)　(安邑/)¶
<pb:KR3k0025_WYG_024-19a>¶
郡號觧梁¶
郡沿革天文觜參分野禹貢冀州之域春秋為晉之觧¶
梁城戰國屬魏漢為觧縣屬河東郡後魏析置安定縣¶
西魏改曰南觧縣屬綏化郡隋改為虞鄉縣屬蒲州唐¶
初改曰觧縣貞觀初省入虞鄉後復置屬河中府五代¶
漢始置觧州治觧縣本朝屬河東路復改陜西路(沿革/表)¶
縣沿革解縣本春秋晉之觧梁城戰國屬魏漢為觧縣¶
屬河東郡後魏析置安定縣西魏改南觧縣屬綏化郡¶
<pb:KR3k0025_WYG_024-19b>¶
隋改為虞鄉唐初改觧縣聞喜春秋晉曲沃縣地秦改¶
為左邑屬河東郡漢武帝經邑之桐鄉聞破南粤因名¶
聞喜縣安邑禹營安邑即此地春秋時為晉境後屬魏¶
秦漢為安邑縣(同/上)¶
形勝擅道山在州南與中條山相接　玉鉤山在安邑¶
縣東北狀如玉鈎　陽山在聞喜縣東南山産銅上有¶
殷湯廟　白徑嶺在州東南路通陜州　姚暹泉在觧¶
縣北　黒龍潭在安邑縣南深不可測上有龍池宫¶
<pb:KR3k0025_WYG_024-20a>¶
鹽池在州境　虞坂在中條山伯樂逢騏驥困鹽車即¶
此　石門在州東南白徑嶺(輿地/紀勝)¶
人物漢裴潛聞喜人仕為代郡守匈奴讋服後為尚書¶
令　三國闗侯觧人仕蜀先主稱萬人敵拜前將軍假¶
節鉞威震華夷常刺顔良報効曹公有國士風後封夀¶
亭侯　晉裴頠愽學稽古初為國子祭酒累遷尚書侍¶
中　衞瓘蚤以孝稱仕魏為散騎常侍後進位太保一¶
門人物甚盛　南北朝柳崇州人後魏時舉秀才髙第¶
<pb:KR3k0025_WYG_024-20b>¶
歴尚書郎中累遷河中守　隋裴矩博涉經史仕為吏¶
部侍郎　唐薛收道衡子初為秦王府主簿後以功封¶
汾隂縣男　裴行儉聞喜人舉明經有知人之鑑後拜¶
相　柳宗元觧人文章卓偉第進士博學宏詞科拜監¶
察御史有文集行於世　裴度聞喜人舉進士累官中¶
書侍郎討平淮蔡封晉國公　皇朝趙鼎聞喜人舉進¶
士累官殿中侍御史遷御史中丞與秦檜論和議不合¶
謫嶺南不食而卒贈太傅豐國公(同/上)¶
<pb:KR3k0025_WYG_024-21a>¶
集悠悠虞坂路欹斜遲日和風簇野花未省孫陽身沒¶
後幾多騏驥困鹽車(胡/曽)鐘鼓嚴更曙山河野望通鳴鸞¶
下蒲坂飛斾入秦中(唐𤣥/宗)條山蒼河水黄浪波紛紛去¶
松栢在山岡(韓/愈)威加塞北寒来早恩入河源凍合遲(牧/之)¶
本朝東北嶺髙明月曉西南川逺夕陽多地饒勝槩連¶
靈岳民足豐年藉綠波(王荀/龍)中條山下王官谷草木煙¶
霞景物幽坐中爽氣長飄洒天際浮雲任去留(同/上)¶
　　　　陜州(倚郭一/外縣六)　(陜陸/平)　(夏/)　(靈寳/)　(芮城/)¶
<pb:KR3k0025_WYG_024-21b>¶
　　　　　(湖城/)　(閔鄉/)¶
　　　　　大都督府¶
郡號𢎞農¶
郡沿革天文柳分野禹貢豫州之域周為虢國地王季¶
子虢仲封於此周召分治東西以陜為界即此春秋時¶
屬晉後屬韓韓㓕入秦漢置陜縣為𢎞農郡治魏晉因¶
之後魏始置陜州隋大業初州廢以縣屬河南郡後復¶
置𢎞農郡唐初復為陜州天寳初改陜府乾元初改陜¶
<pb:KR3k0025_WYG_024-22a>¶
郡昭宗時陞為唐興府哀宗初置保義軍本朝改保平¶
軍後為陜州(沿革/表)¶
縣沿革陜本周虢國地春秋時屬晉後屬韓漢置陜縣¶
平陸春秋虞國地戰國屬魏漢屬河東郡後魏置河北¶
郡唐天寳初因開漕瀆得古劒有篆文曰平陸故名夏¶
本禹所都之地漢為安邑縣境後魏改為夏縣以禹舊¶
都故名靈寳本秦函谷闗地漢置𢎞農縣魏晉因之隋¶
屬虢郡唐天寶初得寶符於古函谷闗故名芮城本魏¶
<pb:KR3k0025_WYG_024-22b>¶
國附庸春秋時芮伯居此後周改芮城縣湖城本漢湖¶
縣地屬京兆因津以名閿鄉本漢閿鄉地後周置閿鄉¶
郡隋廢郡為閿鄉縣(同/上)¶
形勝砥柱山在州東黄河中上有三門禹鑿以通河流¶
者　峴山在靈寶縣東　荆山在閿鄉縣南昔軒轅黄¶
帝鑄鼎於此　砥柱峯在平陸東南世傳老子煉丹於¶
此　傅巖在平陸縣東即傅說隠處　龍泉在芮城縣¶
北旁有五龍祠　墨池在州境漢張芝好書所居池水¶
<pb:KR3k0025_WYG_024-23a>¶
盡黑遺跡尚存　阿對井在閿鄉縣西南漢楊震家童¶
引泉灌蔬故名　九龍泉在閿鄉縣南泉有九窟　上¶
陽宫在閿鄉境　翠微宫在靈寶縣北　繡嶺宫在州¶
西南　西樓在州境　三鱣堂在州境楊震教書處¶
草堂在州境魏野所居真宗常畫圗以觀　望氣臺在¶
州境春秋時闗令尹見有紫氣後老子乘青牛過此¶
鷄鳴臺在靈寶縣治孟嘗君過闗之處　望仙臺在州¶
西漢文帝築此以望河上公　大陽闗在州西　硤石¶
<pb:KR3k0025_WYG_024-23b>¶
闗在州東　潼闗在閿鄉縣西　女媧陵在閿鄉縣境¶
人物商傅說平陸人髙宗賢相　周段干木芮城人魏¶
文侯之師文侯過其閭必式　晉王濬湖城人家世二¶
千石以平吳有功累加大將軍　唐姚崇州人少尚氣¶
節初授蒲州叅軍後拜相封梁國公　張齊賢州人初¶
為太常奉禮郎論禮制合古義累遷諫議大夫　五代¶
髙季興州人梁初拜荆南節度使後以功封渤海王¶
皇朝魏野陜縣人隠居清介號草堂居士累徵不就¶
<pb:KR3k0025_WYG_024-24a>¶
司馬光州人舉進士累官端明殿學士著述甚多贈太¶
師封温國公　王繼勲州人初授道州刺史有武功陞¶
行營都監(並輿地/紀勝)¶
集六載抽毫侍禁闈(吳/融)頂壓三門險根随九曲深撐天¶
形突兀逐浪勢浮沉(柳公權題/砥柱山)五陵年少如相問阿對¶
泉頭一布衣(同/上)春草萋萋春水綠野棠開盡飄香玉繡¶
嶺宫前鶴髪翁猶唱開元太平曲(李/洞)秋来無覔處直上¶
郡西樓(岑參題/西樓)侯門草滿罝寒兔浴浦沙深見塞鴻疑¶
<pb:KR3k0025_WYG_024-24b>¶
有女娥西望處上陽煙樹正秋風(杜牧/之)¶
本朝太平興國初改寶平軍舊兼提舉商虢州兵馬巡¶
檢事咸寜四年省湖城縣入靈寶元豐元年復置太平¶
興國三年自虢州與湖城二縣來𨽻閿鄉(沿革/表)晝睡方¶
濃向竹齋柴門日午尚慵開驚回一覺遊仙夢村巷傳¶
呼宰相来(魏野自題/草堂詩)古人惟恃衆心城何事秦皇苦好¶
兵本設函闗禁奸詐不知半夜有鷄鳴(范/鎮)西祀東封今¶
已畢這回好伴赤松遊(魏野上/王旦)好去上天辭富貴却来¶
<pb:KR3k0025_WYG_024-25a>¶
平地作神仙(魏野上/冦準)幽居帝畫㸔(同/上)蒼山綠水依然是¶
不獨青編事業存(范/鎮)¶
　　　　商州(倚郭一/外縣二)　(上洛/洛南)　(豐陽/)¶
郡號上洛¶
郡沿革天文井鬼分野禹貢雍州之域本契始封地周¶
為豫州之境春秋屬晉後屬秦漢於此置上洛縣屬𢎞農¶
郡晉置上洛郡後魏置洛州後周改為商州取古商於¶
地為名隋復為上洛郡唐初復為商州天寶初為上洛¶
<pb:KR3k0025_WYG_024-25b>¶
郡乾元初復商州屬闗内道本朝屬永興軍路(沿革/表)¶
縣沿革上洛本契始封地周為豫州之境春秋屬晉後¶
屬秦漢置上洛縣屬𢎞農郡洛南春秋時晉上洛地漢¶
為上洛縣地晉析置拒陽縣尋省後魏復置隋初屬商¶
州尋改曰洛南縣以在洛水之南故名豐陽本古商州¶
地以在豐水之南故名(同/上)¶
形勝髙東山在州西南以其髙於東山故名　熊耳山¶
在州西以形似名　商洛山在州東即四皓隠處　竹¶
<pb:KR3k0025_WYG_024-26a>¶
山在上洛東南丹水所出　𤣥扈山在洛南縣西北世¶
傳黄帝時有鳳銜圖至此帝拜受之　武闗在州東¶
李彦仙祠在州境上有忠烈祠　四皓墓在州西前有¶
祠　冢嶺山在州南洛水所出(輿地/紀勝)¶
人物秦東園公綺里季夏黄公甪里先生避秦不仕隠¶
居商山號為商山四皓後漢髙祖欲廢太子吕后命張¶
良請四人至隨太子見髙祖髙祖謂戚夫人曰我欲廢¶
之彼四人者羽翼已成不可易也太子遂安(同/上)¶
<pb:KR3k0025_WYG_024-26b>¶
集鷄聲茅店月人跡板橋霜(温庭筠商/山早行)商嶺東西路欲¶
分兩間茅屋一溪雲(韋蟾贈商/山僧人)和如春晩静如秋五月¶
商山是勝遊當晝火雲生不得一溪分作萬重流(無名/氏)¶
明朝從此辭君去獨出商闗路漸長(張文/昌)近逢商路客¶
知爾坐南塘(張承/吉)四皓卧雲處千秋疊蘚生(王貞白/題商山)晝¶
煙籠澗黑殘雪逼林明(同/上)秦法未興鴻已去漢儲將廢¶
鳳還来　自是無人有歸意白雲長在水潺潺　本為¶
留侯慕赤松漢庭方識紫芝翁蕭何只解追韓信豈得¶
<pb:KR3k0025_WYG_024-27a>¶
虛當第一功(許/渾)¶
本朝屬永寜軍路髙宗時秦檜力主和議割商與金(沿/革)¶
(表/)二車何處搔蓬鬢九日樽前見菊花　南秦地煖花¶
開早比至春初已數畨(並王元之/題商州)逺别秦城萬里遊亂¶
山髙下入商州闗門不鎻寒溪水一夜潺潺送客愁¶
宫址蔓生草洞門低枕泉廢興人目撃何處是神仙(並/李)¶
(涉/)舉步髙登天漸近回頭下闞膽先寒(南山/居士)¶
　　　　虢州(倚郭一/外縣一)　(盧氏/虢略)¶
<pb:KR3k0025_WYG_024-27b>¶
郡號雄虢¶
郡沿革天文柳分野禹貢豫州之域周封虢仲於此漢¶
為𢎞農郡治魏置洛安郡西魏為義川郡隋初改為虢¶
州唐徙州治𢎞農五代及本朝俱為虢州(沿革/表)¶
縣沿革盧氏本莘國舊地漢因盧敖得仙始置盧氏屬¶
𢎞農郡晉屬上洛郡後魏置洛安郡西魏改義川郡隋¶
初改虢州皆治盧氏唐徙州治𢎞農五代及本朝俱屬¶
虢州　虢畧本𢎞農地本朝置虢畧(同/上)¶
<pb:KR3k0025_WYG_024-28a>¶
形勝觀音山在盧氏縣西有觀音祠　小青山在盧氏¶
縣西産青碌　抱犢山在州東南山極髙峻昔人多避¶
兵於此　老君山在州東南相傳老子修道於此上有¶
丹竈丹井　東澗水在州北　斷宻澗在盧氏縣東北¶
盛彦師斬李宻處　傳道堂在盧氏縣治西北有孔子¶
曾子塑像　虢仲廟在盧氏縣東北(輿地/紀勝)¶
人物唐張士貴盧氏人善左右射從髙祖征賊有功進¶
爵虢國公　梁文貞虢州人少從軍守邉逮還親已亡¶
<pb:KR3k0025_WYG_024-28b>¶
自傷不得養即穿壙為門晨夕汛掃廬墓喑黙三十年¶
家人有問書文以對有甘露降塋木白兔馴擾縣令刻¶
石記之　楊虞卿虢州人第進士博學宏詞累官御史¶
穆宗時上䟽極諫累遷𢎞文館學士(同/上)¶
集邠王玉笛三更咽虢國金車十里香(薛陶/臣)征塵暗河¶
洛二陜震鼓鼙行軍在函谷兩度聞鶯啼聞君欲朝天¶
駟馬臨道嘶(蕭茂挺虢/州送别)因懐陳溪老最憶南峯緇(薛岑/過虢)¶
(州/)柳嚲鶯嬌花復殷紅亭緑酒送君還到来函谷愁中¶
<pb:KR3k0025_WYG_024-29a>¶
月歸去磻溪夢裏山(同/上)¶
本朝熙寜二年以西京伊陽縣欒川治𨽻盧氏建隆初¶
改𢎞農為常農至道三年改虢略熙寜四年省五城縣¶
為鎮入虢略(沿革/表)枝脉逺連荆楚外峰巒真出斗牛間¶
丹崖彩鳳頻棲止紫氣青軿任往還(朱師羙題/老君山)闗樹晩¶
蒼蒼長安近夕陽回風醒别酒細雨濕行裝習戰邉塵¶
黑防秋塞草黄(李虛已虢/州送别)¶
　　　　同州(倚郭一/外縣五)　(馮翊/澄城)　(朝邑/)　(郃陽/)　(白水/)¶
<pb:KR3k0025_WYG_024-29b>¶
　　　　　　(韓城/)¶
郡號馮翊¶
郡沿革天文井鬼分野禹貢雍州之域周為大茘國秦¶
為内史地漢初置河上郡三國魏為馮翊郡西魏改為¶
同州取禹貢灃水攸同之義隋罷州復置馮翊郡唐初¶
復為同州治馮翊縣天寶初復為馮翊郡五代梁改忠¶
武軍後唐復舊本朝改定國軍屬永興路(沿革/表)¶
縣沿革馮翊本秦内史地漢置河上郡後為左内史本¶
<pb:KR3k0025_WYG_024-30a>¶
朝改為馮翊縣屬同州朝邑春秋時為蒲闗戰國魏築¶
城於此漢為臨晉縣地晉為馮翊郡治後魏分置南五¶
泉縣西魏改朝邑縣以據朝坂故名唐改河西縣屬河¶
中府大厯初復曰朝邑屬同州本朝因之郃陽古莘國¶
地漢始置郃陽縣屬左馮翊以在郃水之陽故名五代¶
梁屬河中府本朝屬同州澄城春秋時晉北徴地漢始¶
置徵縣後誤徵為澄後魏置澄城郡隋初罷郡以縣屬¶
同州唐初析置長寜縣五代梁屬河中府後唐復屬同¶
<pb:KR3k0025_WYG_024-30b>¶
州本朝仍舊白水春秋時名彭衙秦置白水縣以南臨¶
白水故名漢為粟邑縣後魏改為白水縣復置白水郡¶
隋初罷郡以縣屬同州韓城古韓梁二國地晉為少梁¶
邑秦更名夏陽縣漢為夏陽縣地屬馮翊郡隋始析置¶
韓城縣以古韓城為名唐初置西韓州貞觀間州罷以¶
縣屬同州本朝因之(同/上)¶
形勝龍門山在韓城縣東禹貢導河至龍門　乳羅山¶
在郃陽縣南俗傳嘗有人過此山拾一卵置箱中後化¶
<pb:KR3k0025_WYG_024-31a>¶
為蛇復還此山名其蛇曰乳羅故山因以名　風谷山¶
在澄城縣西北山有風洞麓有風伯祠　小秦山在白¶
水縣西北相傳自古形勢阻隔後秦王過此山而兵不¶
得行秦王下拜其山自崩　郃水在郃陽縣西北詩曰¶
在郃之陽即此　遇仙橋在州西俗傳冦準少時遇仙¶
人於此　蒲津闗在朝邑縣東黄河岸闗下有鉄牛渡¶
人物南北朝吉翰馮翊人參宋武帝中軍事清謹勤正¶
為武帝所知累遷徐州刺史　冦雋馮翊人有識量好¶
<pb:KR3k0025_WYG_024-31b>¶
學仕魏累官司馬出為梁州刺史有善政種種可稽後¶
又為洛州刺史　隋楊伯醜馮翊人好讀易隠於華山¶
文帝召與語無所答賜衣服捨之而去　唐嚴譔朝邑¶
人武后時為詳審使平活八百餘人後拜右散騎常侍¶
　皇朝雷德驤郃陽人中進士為磁州刺史後歴官工¶
部侍郎　楊克讓馮翊人初為西川轉運副使蜀人懷¶
其善政後知廣州　張昇韓城人舉進士忠謹清直仁¶
宗時累官至樞宻使(並輿地/紀勝)¶
<pb:KR3k0025_WYG_024-32a>¶
集千載遺踪寄薜蘿沛公鄉里漢山河長陵亦是閑丘¶
隴異日誰知與仲多(房彦謙題郃/陽劉仲城)君不見左輔白沙白¶
如水繚以周墻百餘里苑中騋牝三千匹豐草青青寒¶
不萎(杜甫題同/州沙苑)承華東署三分務履道西馳七過春(白/樂)¶
(天為同/州刺史)龍門泉石香山月早晩同遊報一期(白樂/天)山入¶
白樓沙苑暮潮生滄海野塘春(元微之寄同/州白樂天)¶
本朝熙寜四年省夏陽縣為鎮入郃陽元祐二年置鑄¶
錢監於韓城(沿革/表)䟽鑿年采道路通行人萬古翠微中¶
<pb:KR3k0025_WYG_024-32b>¶
南山山寺題詩滿一字何曽到禹功(王敏/夫)層崖摩蒼穹¶
四月號隂風大河三門險神禹萬世功(雷希/顔)¶
　　　　華州(倚郭一/外縣四)　(鄭邽/下)　(蒲城/)　(華隂/)　(渭南/)¶
郡號華隂¶
郡沿革天文井鬼分野禹貢雍州之域秦為内史地漢¶
魏晉並為京兆𢎞農二郡地後魏置華山郡又改東雍¶
州西魏改為華州隋省後置華山郡唐復為華州垂拱¶
初改太州天寶初改華陽郡後復為華州乾寜中升興¶
<pb:KR3k0025_WYG_024-33a>¶
徳府又為鎮國軍五代梁改為威化軍唐復置為鎮國¶
軍本朝改為鎮潼軍(沿革/表)¶
縣沿革鄭即鄭桓公封邑秦為縣後周移於西南九里¶
隋又移於華州城内蒲城本漢重泉縣屬馮翊郡後魏¶
於此置南白水縣西魏始改蒲城縣唐改奉先縣屬京¶
兆府天祐間復屬同州五代時屬京兆本朝初屬同州¶
尋復蒲城縣華隂戰國屬魏為隂晉地秦改曰寜秦漢¶
始置華隂縣以在華山之隂故名唐分置潼津縣尋省¶
<pb:KR3k0025_WYG_024-33b>¶
入華隂本朝仍舊渭南漢新豐縣地苻秦始置渭南縣¶
屬京兆府後魏改南新豐縣及置渭南郡西魏復渭南¶
縣後周屬雍州唐復屬華州本朝因之(同/上)¶
形勝太華山在華隂縣南十里即西嶽也　少華山在¶
州南東連太華山　𤣥象山在渭南縣東南三十里¶
堯山在蒲城縣北二十里相傳堯洪水時諸山盡沒獨¶
此山若浮故名　金粟山在蒲城縣東北山有碎石若¶
金粟然　白堂山在蒲城東北秦白起立寨於此故名¶
<pb:KR3k0025_WYG_024-34a>¶
　蟠龍原在蒲城西三十里唐明皇遊此見雲霧中有¶
黄龍狀乃於下得石狀似蟠龍因名　敷水在州東南¶
　姜泉在渭南縣城内　金氏陂在渭南縣南二十里¶
漢昭帝以金日磾有功賜此陂　潼闗在華隂縣東四¶
十里歴代皆為要地(輿地/紀勝)¶
人物漢楊震華隂人明經博覽時稱為闗西夫子五十¶
始仕歴郡守拜太尉居官清白以四知却金　劉寛華¶
隂人性寛仁初守南陽以蒲鞭為朴後拜太尉封侯¶
<pb:KR3k0025_WYG_024-34b>¶
隋楊素華隂人數進平陳之䇿累加上柱國封公　唐¶
張仁愿下邽人有文武才為洛州長史盜不入境後封¶
韓國公　郭子儀鄭縣人討安史之亂功居第一封汾¶
陽王八子四孫皆以才顯　楊綰華隂人性至孝大厯¶
中拜相制下朝士相賀奢侈者靡然改行　白居易下¶
邽人博學工詩初為左拾遺調江州司馬與元稹同名¶
時號元白後官至刑部尚書　皇朝冦準下邽人年十¶
九舉進士初知同州又判永興軍盡心民事後拜相契¶
<pb:KR3k0025_WYG_024-35a>¶
丹入冦决䇿幸澶州後封莱公　蔣偕鄭縣人性至孝¶
父病嘗割股以療舉進士數上書論邉事累官忠州刺¶
史　韓丕鄭縣人幼孤貧讀書刻苦舉進士第初拜右¶
諫議大夫守正不阿後為翰林學士(同/上)¶
集函谷稱地險襟帶壯神京(唐太/宗)西岳崢嶸何壯哉黄¶
河如絲天際来(李/白)西嶽崚嶒聳處尊諸峯羅列似兒孫¶
(杜/甫)遶街流渺渺夾砌樹隂隂(陸贄題/姜泉)瀑流蓮岳頂河注¶
華山根(賈閬/仙)少華中峯寺髙秋衆景歸地連秦塞起河¶
<pb:KR3k0025_WYG_024-35b>¶
隔晉山微(張/橋)雲斷岳蓮臨大路天晴宫柳暗長春(杜甫/題鄭)¶
(縣亭/子)天地併功開帝宅山河相凑表龍門(薛陶/臣)借問潼¶
闗吏修闗還備胡連雲列戰格飛鳥不能踰(杜/甫)岧嶢大¶
華俯咸京天外三峯削不成河山北枕秦闗險驛路西¶
連漢畤平(崔/顥)¶
本朝建隆初為鎮國軍節度皇祐五年改鎮潼軍節度¶
開寶四年改奉先縣為蒲城建隆中自京兆𨽻同州天¶
禧四年自同州来𨽻華州熙寜六年省渭南為鎮入鄭¶
<pb:KR3k0025_WYG_024-36a>¶
元豐元年復為縣舊自京兆府来𨽻華州(沿革/表)應被華¶
山髙士笑天真䘮盡得浮名(王/旦)山色滿庭供畫障松聲¶
萬壑即琴絃　野花紅作陣溪水綠成行(並陳/摶)㧞地三¶
峯冷翠微落岩飛瀑噴珠璣十丈玉蓮秋不謝半楞掌¶
月晝還飛(王慶長過/華州詩)今日星馳劒南去回頭慚愧華山¶
雲(張覆/之)華山宮殿白雲封不見當年打睡翁(王陽/臣)空聞¶
華山名未始見顔色(劉無/黨)經年但醉宜城酒千里誰擔¶
華岳圖(李九/齡)¶
<pb:KR3k0025_WYG_024-36b>¶
　　　　耀州(倚郭一/外縣四)　(華原/富平)　(三原/)　(雲陽/)　(同官/)¶
郡號華原　威德¶
郡沿革天文井鬼分野禹貢雍州之域秦為内史地漢¶
為祋祤縣地後魏置北雍州隋為宜君郡治華原縣唐¶
廢置不一天祐初置耀州建義勝軍五代梁改曰崇州¶
及改静勝軍唐初復改為耀州又名順義軍本朝初復¶
為威義軍又改威德軍(沿革/表)¶
縣沿革華原本秦内史地漢為祋祤縣唐置耀州屬華¶
<pb:KR3k0025_WYG_024-37a>¶
原縣富平本漢舊縣屬北地郡治後周屬馮翊郡隋初¶
屬雍州唐又徙治義亭五代梁屬耀州本朝仍舊三原¶
本漢池陽縣地晉時苻秦置三原護軍以其地在清酆¶
原孟侯原白鹿原間故名唐置三原縣屬耀州本朝因¶
之雲陽本漢昭帝所置唐廢同官本漢祋祤縣地秦置¶
銅官護軍以川為名後魏罷軍為銅官縣屬北地郡後¶
周改曰同官縣屬宜州唐屬耀州本朝仍舊(同/上)¶
形勝土門山在州東南四里中斷如門　磬玉山在州¶
<pb:KR3k0025_WYG_024-37b>¶
東五里山出青石可以為磬　鑑山在州東年豐則山¶
中有光如鑑　堯門山在三原西北三十里其山兩合¶
如門　荆山在富平西南禹貢荆岐既旅即此　萬斛¶
山在富平東北山有石形如斗斛者以萬數　中山在¶
富平縣漢武帝獲寶鼎於汾隂薦之甘泉鼎至中山有¶
黄氣盖焉　鄭國在富平縣南二十里(輿地/紀勝)¶
人物漢宣秉雲陽人少修髙節光武初拜御史中丞後¶
拜大司徒　唐李靖三原人姿貌魁竒貞觀初出將入¶
<pb:KR3k0025_WYG_024-38a>¶
相封衛國公圗形凌煙　韓瑗三原人博學曉吏事永¶
徽中為侍中王后之廢褚遂良之貶瑗力諫不納乞歸¶
田里　柳公綽華原人性孝友平生不讀非聖之書初¶
補校書郎嘗奏箴以諷憲宗遊畋累遷檢校左僕射其¶
弟公權舉進士為侍書學士穆宗時嘗以筆諫累官學¶
士承㫖以太子太保致仕　皇朝劉長孺耀州人為簽¶
書博州判官㕔公事劉豫僭號長孺以書諭以禍福豫¶
怒囚之百日終不屈(同/上)¶
<pb:KR3k0025_WYG_024-38b>¶
集宮懸一聽華原石君心遂忘封疆臣(白居易題/磬玉山)磬襄¶
入海去不歸長安市人為樂師華原磬與泗濱石清濁¶
兩聲誰得知(同/上)壓河連華勢巉巗鳥沒雲歸一望間楊¶
僕移闗三百里可能全是為荆山(李義山題富/平荆山詩)北上惟¶
土門連天走窮谷(杜/甫)¶
本朝開寶五年為威義軍節度太平興國初改威德軍¶
(沿革/表)荆山已去華山来日出潼闗四扇開(韓/愈)¶
　　　　清平軍(倚郭一/)　(終南/)¶
<pb:KR3k0025_WYG_024-39a>¶
郡號盩厔¶
郡沿革天文井鬼分野禹貢雍州之域本漢舊縣屬右¶
扶風山曲曰盩水曲曰厔故以為名後周徙縣於鄠縣¶
西北而於此置恒州後置周南郡隋初以縣屬京兆唐¶
改宜夀縣至德初復為盩厔縣天復初屬鳳翔府本朝¶
因之(沿革/表)¶
縣沿革終南本漢盩厔縣地東漢省晉復置唐改為終¶
南縣屬鳳翔府本朝因之(同/上)¶
<pb:KR3k0025_WYG_024-39b>¶
形勝終南山在縣南三十里　石樓山在縣東峯巒層¶
疊如樓　沉嶺在縣南五十里漢姜維出師經沉嶺即¶
此　玉女洞在縣西南洞門旁有飛泉味甚佳飲可愈¶
疾　芒谷在縣東南谷中有漢馬融讀書石室處　五¶
郡城在縣東舊說有義兄弟五人共居此城(輿地/紀勝)¶
人物漢陳遵終南人哀帝末以功封舊威侯性好客每¶
㑹客取客車轄投井中　南北朝韋孝寛終南人沉敏¶
和正涉獵經史西魏為淅陽郡守有政術後以功進大¶
<pb:KR3k0025_WYG_024-40a>¶
司空上柱國　皇朝趙瞻盩厔人第進士歴知萬泉夏¶
縣皆有善政累遷同知樞宻院事(同/上)¶
集洪河清渭天池濬太白終南地軸横祥雲輝映漢宫¶
紫春光繡畫秦川明(杜牧/之)野日初晴麥隴分竹園村巷¶
鹿成群(盧永言歸/盩厔詩)貪㸔終南山色好不知紅日下前峯¶
(王陽/臣)¶
本朝大觀元年陞為軍復置終南縣𨽻京兆府清平軍¶
使兼知終南縣(沿革/表)古觀正依林麓斷居民来說水泉¶
<pb:KR3k0025_WYG_024-40b>¶
甘亂谿赴渭争趨北飛鳥迎山不復南(蘇軾遊五/郡城詩)誰知¶
南山下取水亦置符古人辨淄澠皎若鶴與鳬(題玉女/洞詩)¶
　　　　延安府(倚郭一/外縣五)　(膚施/延川)　(延長/)　(門山/)　(臨/)¶
　　　　　(真/)　(甘泉/)¶
郡號上郡　金明¶
郡沿革天文井鬼分野禹貢雍州之域春秋時白翟所¶
居秦屬上郡漢初屬翟國尋屬上郡東漢時郡邑俱廢¶
晉陷於戎後魏以為統萬鎮未幾置金明郡又改東夏¶
<pb:KR3k0025_WYG_024-41a>¶
州後改為延州取延水為名隋初仍為州大業改延安¶
郡唐初復為延州天寶初改延安郡乾元初復延州五¶
代梁置忠義軍節度後唐改彰武軍本朝初仍為延州¶
屬鄜延路元祐中陞為延安府(沿革/表)¶
縣沿革膚施本秦舊縣屬上郡三國魏廢隋復置本朝¶
屬延安府延川本秦臨河地漢屬朔方郡隋改為延川¶
縣取界内延川為名唐屬延州又析置安民縣後改曰¶
延水本朝省延水縣入焉延長本秦漢膚施縣地後魏¶
<pb:KR3k0025_WYG_024-41b>¶
置廣安縣唐改為延安縣屬延州本朝屬延安府門山¶
周宣帝分汾州雲巖二縣地置門山縣漢唐并本朝因¶
之臨真本漢髙奴地後魏置縣唐本朝因之甘泉本漢¶
上郡雕隂縣地唐置伏陸縣天寶改甘泉縣鄜州本朝¶
屬延安府(同/上)¶
形勝嘉嶺山在府東南形勢髙峻　伏龍山在府北以¶
形似名　雕隂山在甘泉縣南山多土穴為鷹雕所居¶
　温泉山在甘泉縣南下有温泉　青眉山在延川縣¶
<pb:KR3k0025_WYG_024-42a>¶
西北後魏時有土蕃青眉簇居此　牡丹山在府南¶
屏山在延長縣治南其形如屏　獨戰山在延長東北¶
山險峻一人獨戰可以當千　潄玉巖在延長東其中¶
可容百人泉出如練　延水在府東門外　延利渠在¶
府城南　龍尾水在膚施縣北　柳湖在府城南　甘¶
泉在甘泉縣南岩谷中飛流激下煬帝遊此飲而甘之¶
人物皇朝李繼周郡人太宗時以功遷殿直後討西夏¶
累功遷成州刺史　韓世忠郡人目瞬如電鷙勇絶倫¶
<pb:KR3k0025_WYG_024-42b>¶
從髙宗南渡以功封咸安郡王　張宗顔郡人父吉為¶
涇原將解宣威城圍死之宗顔補官累遷崇定寜承宣¶
使劉豫入冦宗顔自泗州為張浚繼遇劉猊大破之卒¶
諡莊敏(並輿地/紀勝)¶
集雕隂寒食足遊人金鳳羅衣濕麝薰(韋莊題雕/隂山詩)一株¶
豪渥人争賞寜似延安花滿山逺近隨風香馥郁髙低¶
迎目錦斕斑(李延/夀)¶
本朝元祐四年陞延州為府熙寜五年省豐林縣為鎮¶
<pb:KR3k0025_WYG_024-43a>¶
熙寜八年省延水縣為鎮入焉(沿革/表)種柳穿湖後延安¶
盛可遊逺懷忘澤國真賞即瀛州(范仲淹題/栁湖詩)枝分清淺¶
流縱横貫城市還如恩在人潤澤無終既(司馬光題/延利渠)煙¶
雲常帶雨草樹不知春　暮煙凝塞上候火落天涯(並/同)¶
(上/)¶
　　　　鄜州(倚郭一/)　(宜川/)¶
郡號洛交¶
郡沿革天文井鬼分野禹貢雍州之域本秦漢上郡地¶
<pb:KR3k0025_WYG_024-43b>¶
晉置吉城鎮後魏於鎮置東秦州又改為北華州後改¶
為鄜州隋罷州置鄜城郡唐復為鄜州天寶初改洛交¶
郡後置保大軍節度乾元初仍為鄜州本朝於州置康¶
定軍(沿革/表)¶
縣沿革宜川本秦漢上郡地後魏置義川縣周改為丹¶
陽縣隋復義川後改丹陽郡唐改為丹州縣屬焉本朝¶
改為宜川縣(同/上)¶
形勝櫻桃山在州南上多櫻桃樹　龜山在州西以形¶
<pb:KR3k0025_WYG_024-44a>¶
似名　鳳翅山在宜川東以形似名　雲岩山在宜川¶
北山形重疊如雲　孟門山在宜川北黄河中流　庫¶
利山在宜川縣境　開元坡在州北　汾川在宜川北¶
東流入黄河　三川水在州南　保大樓在州内唐時¶
建　鄜畤在州治秦穆公夢大蛇止鄜畤因此立畤¶
塵玉亭在州内　二賢祠在州内祀杜甫范仲淹　渾¶
瑊祠在宜川境内　長城在州西南秦時所築　庫鍋¶
在宜川西北蕃之人香火同此　杜甫宅在州南(輿地/紀勝)¶
<pb:KR3k0025_WYG_024-44b>¶
人物唐杜甫襄陽人後寓鄜州為右拾遺善詩為古今¶
絶唱　法天本天竺摩伽陀國僧也寓居鄜州太祖召¶
見賜紫方袍　崔仲芳築城於鄜州有功(同/上)¶
集三川會合古鄜州紆紱来寛宵旰憂静守化條無一¶
事東風獨上夕陽樓(武元衡題/保大樓)花落塵中玉墮泥香魂¶
應上窈娘堤欲知此恨無窮處長倩城烏夜夜啼(羅虬/詩)¶
開元坡下日初斜拜掃歸来走鈿車(韋莊題/開元坡)三川不可¶
到歸路晩山稠落鴈浮寒水飢烏棲戍樓(杜/甫)今夜鄜州¶
<pb:KR3k0025_WYG_024-45a>¶
月閨中只獨看(同/上)小會三川碧漾波雕隂人唱採菱歌¶
(鄭/玉)¶
本朝太平興國中改義川為宜川以鄜州廢威寜縣入¶
焉熙寜三年省汾川縣七年省雲巖縣為鎮八年析同¶
州韓城縣新豐鄉並入宜川(沿革/表)兩載鄜城著小冠一¶
臺髙築地平寛　向陽花木齊教放天下無春似此間¶
(並杜純祐/題鄜臺)貔虎有威開玉帳犬戎無戰掛金鉦(向文/簡)¶
　　　　坊州(倚郭一/外縣一)　(中部/宜君)¶
<pb:KR3k0025_WYG_024-45b>¶
　　　　　中部軍州事¶
郡沿革天文井鬼分野禹貢雍州之域本漢左馮翊翟¶
道地隋屬上郡唐置坊州本朝仍舊(沿革/表)¶
縣沿革中部本漢馮翊郡地渠樓中部都尉治此姚秦¶
置中部郡後魏改中部縣大統中改曰内部隋屬上郡¶
唐復改中部縣本朝因之宜君本漢左馮翊祋祤縣地¶
苻秦置宜君護軍後魏改為宜君縣及置宜君郡隋為¶
宜州唐州縣俱廢後復置縣屬坊州本朝因之(同/上)¶
<pb:KR3k0025_WYG_024-46a>¶
形勝橋山在州東北其山下水通如橋狀即軒轅皇帝¶
葬衣冠之所　玉仙山在中部縣西時有仙人往来於¶
此　石堂山在中部縣治西北周穆王命駕六駿之馬¶
造父為御南征朔野陞於太行即此　玉華山在宜君¶
縣西上有玉華宫　東移泉在中部縣東軒轅思飲揚¶
子江水因得此泉其味如之上有黄帝廟并石碣存¶
滴珠泉在中部縣西南一里石岸下滴水如珠　太子¶
山在宜君縣東南相傳扶蘇獵於此　鳳凰谷在宜君¶
<pb:KR3k0025_WYG_024-46b>¶
縣南谷中有地九頃許有五色雀見故名(輿地/紀勝)¶
人物上古軒轅黄帝生坊州　秦文公居坊州　皇朝¶
楊偕中部人舉進士性剛而忠朴上䟽論時政甚切累¶
遷翰林侍讀學士(同/上)¶
集天空絶塞聞邊鴈葉盡孤村見夜燈(劉顯/靈)¶
本朝熙寜元年省西平縣為鎮入宜君(沿革/表)秋聲不見¶
黄花色崖峩泉通一竅清恰似宫壺沉漏夜還如閣雨¶
滴簷聲(唐/琦)瓊珠寒併苔痕滑玉露朝晞草色輕(唐/琦)¶
<pb:KR3k0025_WYG_024-47a>¶
　　　　綏德軍(倚郭一/外縣一)　(清澗/米脂)¶
郡號上郡¶
郡沿革天文井鬼分野禹貢雍州之域本秦上郡地號¶
陽周漢為鵰隂縣地晉為赫連勃勃所居後魏於此置¶
上郡又分置綏州隋改為上州大業初廢雕隂郡唐為¶
綏州天寶中改上郡乾元初復改為綏州本朝元符初¶
置綏德軍(沿革/表)¶
縣沿革清澗本故寛州舊地康定初置為清澗城屬延¶
<pb:KR3k0025_WYG_024-47b>¶
安府後置清澗縣屬綏德軍米脂本延川郡地寶元中¶
置米脂寨元豐中改寨為城屬綏德軍(同/上)¶
形勝䟽屬山在軍境昔上帝桎貳負之臣於䟽屬即此¶
　筆架山在清澗縣西　無定河在清澗東　嗚咽泉¶
　李廣寨　孤山寨　開元堡　扶蘇墓　嵯峨山¶
雕山　共有二十餘處俱在軍境　滿堂川在州東宋¶
女將楊滿堂在此屯兵　大理河在州西北本朝种放¶
復綏州夜渡大理河即此　嗚咽泉在州南三里即秦¶
<pb:KR3k0025_WYG_024-48a>¶
太子扶蘇自縊處　黑水河在青澗縣一百里　銀川¶
闗在米脂縣西　流金河在縣南每歲居民引以灌田¶
其利如金故名(輿地/紀勝)¶
人物唐張平髙綏州人從髙祖平京城累授左領軍將¶
軍封蕭國公　皇朝李浩綏州人通兵法以破儂智髙¶
為廣西都監後官至副都總管　髙永能清澗人勇力¶
善射從种諤取綏州五戰皆㨗後至團練使　李永竒¶
清澗人性忠貞不從金人叛家屬二百口遇害(同/上)¶
<pb:KR3k0025_WYG_024-48b>¶
集雕隂無樹水南流雉堞連雲古帝州明妃去日花應¶
笑蔡琰歸来鬢已秋(韋端/已)舉國賢良盡淚垂扶蘇屈死¶
戍邉時至今谷口泉嗚咽猶似當年恨李斯(胡/曽)一曲單¶
于暮風起扶蘇城上月如鉤(韋端/已)¶
本朝熙寧三年收復唐綏州廢為城𨽻延州元豐七年¶
以延州米脂等六城砦𨽻綏德城元符二年改為軍(沿/革)¶
(表/)天下精兵掌握間便宜長嘯入秦闗奈何伏劒區區¶
死不辨書從趙李奸(孔武/仲)¶
<pb:KR3k0025_WYG_024-49a>¶
　　　　慶陽府(倚郭一/外縣二)　(安化/合水)　(彭原/)¶
郡號安化¶
郡沿革天文井鬼分野禹貢雍州之域周之先不窋所¶
居號北豳春秋時為義渠戎國秦以其地屬北地郡漢¶
因之東漢至晉復陷於戎後魏置朔州後周廢隋置慶¶
州後改為𢎞化郡唐初復為慶州天寶初改安化郡至¶
德初改曰順化乾元初復為慶州陞安定軍五代梁改¶
武静軍本朝仍為慶州(沿革/表)¶
<pb:KR3k0025_WYG_024-49b>¶
縣沿革安化周春秋戰國時為義渠戎國秦為北地部¶
漢為郁郅縣屬北地郡王莽改曰功著東漢晉俱廢後¶
魏後周皆為鎮隋置合水縣唐初改合川縣後改改化¶
縣又改安化縣又改順化縣本朝為安化縣合水秦屬¶
北地郡漢為歸德縣魏置蔚州及華池縣後周州縣俱¶
廢隋置合水縣以建水北川相合故名唐置合川縣又¶
析置蟠交縣後省合川入𢎞化又改蟠交曰合水五代¶
省合水入樂蟠本朝復置合水縣以華池樂蟠二縣省¶
<pb:KR3k0025_WYG_024-50a>¶
入彭原本唐寜州地天寶初改彭原郡屬闗内道治彭¶
原縣本朝熙寧二年来𨽻慶陽(同/上)¶
形勝景山在府城西上多竒木怪石及獐鹿猿猱之屬¶
　太白山在府城北黑水河發源於此　子午山在合¶
水縣東綿亘八百餘里黄帝葬衣冠處　馬嶺在安化¶
一名箭栝山漢之牧馬地上有果實猿鳥岩洞幽邃¶
東河在府城東来自沙漠　西河在府城西来自環河¶
　白馬川在府城西　白豹川在府城北　玉梅川在¶
<pb:KR3k0025_WYG_024-50b>¶
府合水縣東　鳳川在合水東北中多鷗鷺春月遊賞¶
可愛　平戎川在合水東北　靈溝水在府城北　華¶
池水在合水縣東　玉泉在合水縣西　聖公泉在合¶
水縣治能愈百病上有亭　寶泉在合水縣北　鵝池¶
在府治東　鹽池在府城北有二池大者週八十里小¶
者週二十七里　花馬池在府城北週圍四十三里與¶
馬槽孛羅濫泥鍋底等池皆相近　紅栁池在府北週¶
圍二十五里　石溝池在其西　蓮華池在其東　安¶
<pb:KR3k0025_WYG_024-51a>¶
化樓在府城内　臨川閣在府内　柔逺亭在府城傍¶
西有寨　驛馬闗在府城南　横山寨在府境　懷威¶
寨在城東　天固堡在彭原縣南　不窋塚在府城東¶
碑久剥落尚有片石　傅介子墓在府西　范仲淹祠¶
在府城内　郭子儀墓在合水縣東　靈武城在府境¶
　唐列聖碑在合水縣北(輿地/紀勝)¶
人物上古岐伯郡人黄帝嘗與論醫有素問難經行於¶
世　夏不窋后稷之子居邠為周之祖　漢公孫昆邪¶
<pb:KR3k0025_WYG_024-51b>¶
郡人為隴西太守以功封平曲侯　公孫賀昆邪孫為¶
騎士後以功封南窌侯子敬聲代為太僕並居卿位¶
傅介子郡人使大宛斬樓蘭有功封義陽侯　甘延夀¶
郡人善騎射初為郎後奉使西域斬郅支單于封義城¶
侯　皇朝張吉合水人初為淮安鎮守烽卒夏人執之¶
使紿城中降吉不從死之事聞贈内殿崇班又錄其子¶
　王庶郡人舉進士知保定縣後為鄜延經畧使累立¶
戰功(同/上)¶
<pb:KR3k0025_WYG_024-52a>¶
集山股逗飛泉泓澄傍巖石亂垂寒玉條碎洒珍珠滴¶
(唐人題合水/縣玉泉詩)北川澗水河南流邑治因名幾百秋(同/上)龍¶
武新軍深駐輦芙蓉别殿謾焚香(杜/甫)血戰乾坤赤氣迷¶
日月黄近賀中興主神兵動朔方(杜子羙送靈/武李判官)黄沙百¶
戰穿金甲不破樓蘭終不還(王少/伯)邊雪藏行徑林風透¶
卧衣靈州聽曉角客館未開扉(賈/島)髙居在幽嶺人得見¶
時稀寫籙扃虛白尋僧到翠㣲(項子遷題太/白山隠者)太白山中¶
寺師居㝡上方獵人偷佛火櫟鼠戲禪牀定久衣塵積¶
<pb:KR3k0025_WYG_024-52b>¶
行稀徑草長有誰来問法林杪過殘陽(顧飛熊贈太白/山無能禪師)¶
本朝建隆元年陞團練乾德元年復為軍事政和七年¶
陞為節度宣和七年改慶州為府(沿革/表)陜右號名郡慶¶
陽乃雄鎮臨柎多時才結搆甚閎峻城端聳華閣千里¶
歸一瞬不窋陵廟存其傍接烽燼人家住深崦簷瓦俯¶
可認陶穴尚遺風前書自傳信俯窺鵝池泉窕黑深萬¶
仭黄流繚如帶潄激似湍迅地險誠在兹賊騎安可近¶
(蒋之/竒)維慶有祠邦民式思慶山可夷兹堂巍巍(穆衍贊/范文正)¶
<pb:KR3k0025_WYG_024-53a>¶
(公/祠)阿兄兩持慶州節十年麒麟地上行(黄山/谷)¶
　　　　邠州(倚郭一/外縣四)　(新平/宜禄)　(三水/)　(定平/)　(淳化/)¶
郡號新平¶
郡沿革天文井鬼分野禹貢雍州之域古西戎地後公¶
劉所居為豳國地秦屬内史漢為右扶風北地安定三¶
郡地東漢置新平郡治漆縣後魏置南豳州後廢北豳¶
州去南字隋省豳州義寜初復新平郡唐復豳州尋改¶
邠州天寶初復新平郡乾元初復邠州陞靜難軍本朝¶
<pb:KR3k0025_WYG_024-53b>¶
屬永興路(沿革/表)¶
縣沿革新平本漢漆縣後魏置白土縣隋改新平本朝¶
因之宜禄在州城西後魏置縣本朝因之三水西漢末¶
三水人盧芳據此吳漢擊之不克即此縣也定平本定¶
安縣地唐初析置此縣屬邠州後屬寜州本朝屬邠州¶
淳化本漢馮翊郡之雲陽縣本朝淳化中始析縣之黎¶
陽鎮置淳化(同/上)¶
形勝紫微山在州西南上有屯兵砦　夀山在州境内¶
<pb:KR3k0025_WYG_024-54a>¶
頂平有茂林修竹之勝　石門山在淳化縣北六十里¶
山有石如門　萬夀湫在三水縣北二十里唐大厯間¶
因風雷而成　金泉在淳化縣東南世傳目昏者洗之¶
可明　履跡在州南門外相傳為姜嫄履巨人跡處¶
宜祿川在宜祿縣内(輿地/紀勝)¶
人物唐侯君集三水人以才雄稱從太宗征伐有功平¶
髙昌刻石紀功而還封潞國公圗形凌煙　皇朝張舜¶
民新平人善為文中進士元祐初司馬光薦其才器秀¶
<pb:KR3k0025_WYG_024-54b>¶
異剛直敢言召為御史後為吏部侍郎　張確宜禄人¶
元祐中進士宣和中判杭州後知隆德軍以不降金死¶
節欽宗悲哀之贈述古殿學士(同/上)¶
集終歲山川路生涯竟若何艱難為客慣貧賤受恩多¶
暮角飄殘韻寒流起夕波懸愁茂陵宅喜色又相過(耿/偉)¶
(邠州/留别)同遊漆沮後已是十年餘幾度曾相夢何時定得¶
書(同/上)月髙城影盡霜重栁條踈且對樽前酒千般想未¶
如(並同/上)¶
<pb:KR3k0025_WYG_024-55a>¶
本朝熙寜五年以定平縣𨽻寜州政和七年自寜州來¶
𨽻淳化四年陞耀州雲陽黎國鎮為淳化縣(沿革/表)烹葵¶
剥棗古年豐莫管時殊俗自同太守召農須勉聽從今¶
再願頌邠風(范仲淹邠/州勸農)南邠地勝少與侔我来時與諸¶
君遊飛泉六月鳴琅球桃花兩處夾涇流(蔡忠/懐)¶
　　　　寜州(倚郭一/外縣二)　(定安/襄樂)　(真寜/)¶
郡號彭原¶
郡沿革天文井鬼分野禹貢雍州之域本公劉邑秦置¶
<pb:KR3k0025_WYG_024-55b>¶
義渠縣始皇時為北地郡漢為泥陽縣地後魏於此置¶
華州又改邠州西魏改寜州隋改北地郡唐為寜州又¶
改彭原郡本朝復為寜州(沿革/表)¶
縣沿革定安魏置州内本朝因之襄樂本漢襄洛縣後¶
魏改曰襄樂嘗於此置燕州真寜本漢陽周縣地屬上¶
郡後魏於此置泥陽惠涉二護軍隋改為羅川縣屬寜¶
州唐天寳初於此獲玉真人像更名真寜縣本朝仍舊¶
形勝撫琴山在真寜治南唐𤣥宗夢群仙處山畔有洞¶
<pb:KR3k0025_WYG_024-56a>¶
風来有聲彷彿若琴音故名　羅山在真寜縣唐天寶¶
初嘗獲玉真人像二十七於此　横嶺在州東一百里¶
盖子午山别阜也　安定巖在州西岩壑如潑黛石可¶
以鐫硯　畫山石在州境石上有文粲然若戰馬狀無¶
異畫圗故名　珊瑚川在州西旁有龍祠　金沙泉在¶
州城南其水有沙如金　狄仁傑廟在州内唐垂拱中¶
建(輿地/紀勝)¶
人物三國傅嘏州人介子六世孫弱冠知名仕魏為河¶
<pb:KR3k0025_WYG_024-56b>¶
南尹累遷尚書右僕射後以功封陽平侯　晉傅咸州¶
人識性明悟累官御史中丞時稱其直　皇朝李彦仙¶
州人有大志靖康初應募勤王以功授石壕尉屢敗强¶
敵後以孤城無援投河而死贈新武軍節度使(同/上)¶
集澄波涵萬象明鏡瀉天色有時乗月来賞詠還自適¶
(唐人題/寜州泉)¶
本朝宣和元年賜軍額(沿革/表)一語喚回鸚鵡夢九霄奪¶
得鳳雛還荒墳寂寞臨官道清逈孤髙重太山(題仁/傑墓)¶
<pb:KR3k0025_WYG_024-57a>¶
　　　　醴州(倚郭一/外縣四)　(奉天/永夀)　(武功/)　(醴泉/)　(好畤/)¶
郡號奉天¶
郡沿革天文井鬼分野禹貢雍州之域秦為内史地漢¶
為左馮翊之池陽縣地晉屬扶風郡後魏為咸陽郡寜¶
&KR0642;縣地隋改寜&KR0642;為醴泉屬京兆郡唐析醴泉等五縣¶
地置奉天縣又置乾州五代梁為威勝軍唐復為乾州¶
屬鳳翔府本朝罷政和中復置改為醴州(沿革/表)¶
縣沿革奉犬秦内史地漢屬左馮翊晉屬扶風後魏為¶
<pb:KR3k0025_WYG_024-57b>¶
&KR0642;寜縣隋改醴泉唐置奉天縣永夀在州城北九十里¶
古豳國地漢為右扶風之漆縣地後魏置廣夀縣後周¶
改永夀縣隋省入新平縣唐復析置神龍中屬京兆府¶
景龍初復屬邠州本朝屬醴州武功在州城西南六十¶
里古為邰國后稷所封地秦孝公始置武功縣後魏改¶
羙陽縣又置武功郡後周俱省尋復置武功縣醴泉在¶
州城東七十五里本漢左馮翊谷口縣地東漢及晉為¶
池陽縣後魏改寜&KR0642;縣隋改醴泉縣因後周醴泉宫為¶
<pb:KR3k0025_WYG_024-58a>¶
名唐初析置温秀縣後省入醴泉本朝割屬醴州好畤¶
在州東七里本漢縣後周省本朝復置(同/上)¶
形勝梁山在州北五里古公亶父踰梁山至岐下即此¶
　烈山在永夀縣三里上有烈山神祠　明月山在永¶
夀縣西南九十里夜望之如月明故名　峗山在永夀¶
縣西南九十里其山巍然故名　武將山在醴泉縣西¶
北十八里　九嵕山在醴泉縣西北六十里髙百餘丈¶
　承陽山在醴泉西北五十里左右有水合流上有唐¶
<pb:KR3k0025_WYG_024-58b>¶
太宗昭陵　太白山在武功縣南九十里山極髙上恒¶
積雪望之皓然軍行不得鳴皷鳴則疾風暴雨立至上¶
有洞名十一洞天又有横雲如瀑布則澍雨上有太白¶
湫有神龍歳旱禱雨多應　武功山在武功縣南一百¶
里北連太白山巖巍秀傑　五丈原在武功西南七十¶
里即諸葛亮屯兵處　醴泉在醴泉縣東南二十里泉¶
湧出味如醴　良溝泉在武功北十五里引以溉田邑¶
民賴之　吕公泉在永夀縣　慶善宫在武功南十八¶
<pb:KR3k0025_WYG_024-59a>¶
里　穆陵闗在永夀南四里　竇女墓在州北二十里¶
人物南北朝蘇綽武功人博物多通為宇文泰行臺郎¶
中周惠達稱其有王佐才官至度支尚書　唐劉文静¶
武功人有大志與太宗謀起義後為民部尚書　蘇世¶
長武功人初拜諫議大夫後使突厥争禮不屈朝廷壯¶
之　蘇良嗣世長子官至太常　蘇源明武功人工文¶
辭累官國子司業　趙隠奉天人父死朱泚之難廬墓¶
十餘年不應召後擢第拜相　皇朝游師雄武功人學¶
<pb:KR3k0025_WYG_024-59b>¶
於張載第進士累遷直龍圖閣(並輿地/紀勝)¶
集太白何蒼蒼星辰上森列去天三百尺邈爾與世絶¶
(李太/白)西上太白峯夕陽窮登攀太白與我語為我開天¶
闗(同/上)舉首可近月前行若無山一别武功去何時復見¶
還(同/上)縣去帝城逺為官與隠齊馬隨山鹿放雞雜野禽¶
棲(姚合題/武功縣)移花兼蝶至買石得雲繞(同/上)小市柴薪貴貧¶
家砧杵閒(同/上)山宜衝雪上詩好帶風吟(同/上)吏来山鳥散¶
酒熟野人過岐路荒城少煙霞逺縣多(同/上)引水逺通澗¶
<pb:KR3k0025_WYG_024-60a>¶
疊山髙過城(同/上)閉門風雨裏落葉與階齊(同/上)夜犬因風¶
吠鄰鷄帶雨鳴(同/上)移山入院宅種竹上城墻驚蝶移花¶
蘂游蜂帶蜜香(同/上)掃舎驚巢燕尋方落壁魚(同/上)長憶深¶
山下深居遂性情(同/上)遥瞻太白雪喜近武功天(杜/甫)居枕¶
江沱北情懸渭曲西隴色澄秋月邊聲入戰鼙(賈島寄/武功主)¶
(簿/)¶
本朝熙寜五年廢乾州以奉天還𨽻京兆府政和七年¶
復以縣為州更名醴(沿革/表)南陽尚隠起龍盤五丈星流¶
<pb:KR3k0025_WYG_024-60b>¶
大將壇圖分八陣遺沙石表歴千秋見肺肝(前人題/五丈原)¶
　¶
　¶
　¶
　¶
　¶
　¶
　記纂淵海卷二十四¶
