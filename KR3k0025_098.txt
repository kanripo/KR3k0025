# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:35.579451
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷九十八
<pb:KR3k0025_WYG_098-1a>¶
欽定四庫全書¶
　記纂淵海卷九十八　　　宋　潘自牧　撰¶
　　獸部¶
　　　麒麟　騶虞　獬豸(並見祥瑞部/)¶
　　　獅子¶
史烏弋國有獅子似虎正黄尾端毛大如斗(漢/書)章和元¶
年安息國獻獅子符枝形似麟而無角(續漢/書)宗慤討林¶
邑王范陽邁傾國來逆以具裝被象前後無際慤以爲¶
<pb:KR3k0025_WYG_098-1b>¶
外國有獅子威服百獸乃製其形與象相禦象果驚奔¶
遂尅林邑(宋/書)中宗朝太石國使請獻獅子姚璹上疏諫¶
遽停此使(唐/書)¶
傳記虓獅子也(説/文)狻猊如虥猫食豹郭璞曰即獅子也¶
(爾/雅)狻猊日走五百里(穆天/子傳)後魏波斯國獻獅子莊帝曰¶
朕聞虎見獅子必伏可覔試之於是鞏縣山陽並送二¶
虎一豹見獅子悉皆瞑目不敢仰視(洛陽伽/藍記)開元末西¶
域獻獅子至安西道中繫於驛樹近井獅子哮吼若不¶
<pb:KR3k0025_WYG_098-2a>¶
自安俄頃風雷大至有龍出井而去(國史/補)獅子奮迅威¶
猛之力(法華/經)爾時佛以青蓮葉目獅子嚬申普視千方¶
(獅子/吼經)¶
集天骨雄詭材力傑異得金精之剛為毛羣之特屹立¶
不動而九牛相去眈視直瞋而百獸皆伏所以肉視羣¶
象孩撫熊羆其餘瑣細不置牙齒(張九/齡序)有絶域之神獸¶
因重譯而來擾其為狀也筋骨糾纒殊姿異制闊臆修¶
尾勁豪柔毳鈎爪鋸牙藏鋒蓄銳弭耳宛足伺間借勢¶
<pb:KR3k0025_WYG_098-2b>¶
暨乎奮鬛舐唇倐來忽往瞋目電曜發聲雷響拉虎吞¶
貔裂犀分象碎隋兕於齦齶屈巴蛇於指掌踐籍則林¶
麓摧殘哮呼則江河震蕩(虞世/南賦)紺眼星懸赤毛焰起銅¶
爪鐡甲鋸牙鑿齒顧犀象則百隊山跧看熊羆則千羣¶
野伏(高/適)¶
本朝弭其耳仰其鼻奮髯吐舌威見齒舞其足突其目¶
左顧右盼喜見尾雖猛而和盖其職巖巖高堂䕶燕几¶
啼呼顛沛走百鬼嗚呼妙哉古陸子(東/坡)¶
<pb:KR3k0025_WYG_098-3a>¶
　　　象¶
經象弭魚服　元龜象齒(詩/)王使執燧象以奔吳師¶
象有齒以焚其身(左/傳)¶
子驅虎豹犀象而逺之(孟/子)見象之牙知大於牛(文/子)¶
史漢成帝時林邑王獻象一能拜跪　王莽與世祖戰¶
昆陽驅虎豹犀象以助威武(漢/書)舜南巡葬蒼梧下有羣¶
象常為之耕(帝王/世記)高宗時周澄國遣使上表云訶伽國¶
有白象既有威靈又弭災患以水洗牙飲之愈疾請發¶
<pb:KR3k0025_WYG_098-3b>¶
兵迎取以獻上曰無益之源不可不遏勞其使而遣之¶
　永徽以來文單國累獻馴象凡三十二皆豢扵禁中¶
頗有善舞者徳宗即位以為物性不遂放于荆山之陽¶
(唐/書)張茂常夢大象以問萬推推曰象者大獸獸者守也¶
君當為郡守而不能善然象以齒焚身後為吳興太守¶
値王敦問鼎執正不移敦滅之(晉/書)¶
傳記南方之美者有梁山之犀象焉(爾/雅)象三年一乳(説/文)¶
瑤光星㪚而為象(春秋運/斗樞)長仭之象為越童所鈎(論/衡)伊¶
<pb:KR3k0025_WYG_098-4a>¶
水有洲洲廣十里有羣象野牛(始興/記)潮循人捕得象争¶
食其鼻云肥美　象肉有十二種(嶺表/異録)象牙長一丈餘¶
脫其牙則掘地深藏之人削木為假牙潛易之乃得(南/越)¶
(志/)象出交趾山谷雌雄者有兩長牙運動以鼻為役一¶
軀之力皆在鼻可以開闔取物中有少肉雖芥子亦可¶
拾出象處曰象山(虞衡/志)九真郡多象日南亦饒之(地里/志)¶
明皇所教舞象天寶之亂禄山大宴其将出象紿之曰¶
此自南海奔至以吾有天命雖異物必拜舞左右教之¶
<pb:KR3k0025_WYG_098-4b>¶
象皆努目不動終不肯拜禄山怒盡殺之(南楚/新聞)魏武欲¶
知象輕重而不可稱少子蒼舒曰置象以舟刻其水痕¶
而以土實之則知其數也帝悦之(異物/志)¶
集象之為獸形體特詭身倍數牛目不渝狶鼻為口役¶
望頭若尾馴良乘教聽言則跪素牙玉㓗載籍所美服¶
重致逺行如丘徙(郭璞/賛)山腹雨晴添象跡(栁/文)¶
本朝象踏洹河徹底(山/谷)牧者謂之象奴又名象公凡制¶
象必以鈎象奴正跨其頸以鐡鈎鈎其頭欲左鈎右欲¶
<pb:KR3k0025_WYG_098-5a>¶
右鈎左欲却鈎頭欲前不鈎欲其跪伏以鈎止案其腦¶
其形雖大而不勝痛故人得以數寸之鈎馴焉(范至/能)波¶
斯以象牙為白暗以其難别識也(澠水/燕談)¶
　　　犀(犀角附/)¶
子通天犀角有白理如綖者以盛米羣雞欲啄米至輙¶
驚却故南人名為駭鷄犀也得眞角刻以為魚而銜以¶
入水水常為開方三尺得毒藥以犀攪之皆生白沬(抱/朴)¶
(子/)¶
<pb:KR3k0025_WYG_098-5b>¶
史温嶠至牛渚磯云其水多怪物遂燃犀角而照之見¶
朱衣乘車馬嶠夢人曰與君幽明道别何苦相照(晉/書)杜¶
悰未嘗薦進幽隠時號秃角犀(唐/書)¶
傳記犀似豕(爾/雅)犀牛一名奴角(六/帖)太史南宫括至義渠¶
得駭雞犀以獻紂(韓詩/外傳)犀角駭狐(淮南萬/畢術)犀有特神者¶
角有光耀白日視之如角夜暗之中望如火炬置之草¶
野飛鳥走獸皆驚(南州異/物志)¶
集犀之為狀形兼牛豕力無不傾呴無不靡以賄嬰災¶
<pb:KR3k0025_WYG_098-6a>¶
困乎角椅(郭璞/賛)獸曰𤣥犀處自林麓食唯棘刺體兼五¶
肉或有神異表露以角含精吐烈望如華燭置之荒野¶
禽獸莫觸(萬/震)匣龍期剸犀(孟/郊)馴犀馴犀通天犀軀貌駭¶
人角駭雞(白居/易)¶
本朝何但入海求靈犀(六一/集)波斯以犀角為黒暗以其¶
難别識也　西域謂犀為朅伽角為毗沙挐言一角也¶
(澠水/燕談)¶
　　　兕¶
<pb:KR3k0025_WYG_098-6b>¶
經我姑酌彼兕觥　匪兕匪虎率彼曠野　殪此大兕¶
(詩/)犀兕尚多棄甲則那(左/傳)虎兕出於柙(論/語)¶
子兩虎不鬭於伏兕之旁(淮南/子)¶
傳記兕如野牛青毛其皮堅厚可為鎧(説/文)尚父伐紂渡¶
孟津杖鉞呼曰蒼兕蒼兕按蒼兕水獸也善覆舟河中¶
有此獸時浮出一身九首人惡畏之未必能覆舟也亦¶
謂之蒼雉(論/衡)唐叔射兕于徒林殪以為大甲(國/語)楚王逰¶
於雲夢有狂兕王彎弓而射發而殪(戰國/䇿)¶
<pb:KR3k0025_WYG_098-7a>¶
集君王親發兮憚青兕(宋玉/招魂)狂兕觸蹷(西都/賦)水兕雷咆¶
乎陽侯(江/賦)若奔兕之觸魯縞未足以喻其易(曹洪與魏/文帝書)¶
兕惟壯獸似牛青黒力無不傾自焚以革皮充武備角¶
助文徳(郭璞/賛)¶
　　　熊(羆附/)¶
經如熊如羆於商郊(書/)維熊維羆男子之祥(詩/)晉靈公¶
使宰夫胹熊膰不熟殺之　楚太子商臣以宮甲圍成¶
王王請食熊膰而死　昔堯殛鯀於羽山其神化為黄¶
<pb:KR3k0025_WYG_098-7b>¶
熊以入於羽淵(左/傳)¶
子舎魚而取熊掌者也(孟/子)熊經鳥伸為夀而已矣(莊/子)熊¶
夀五百嵗五百歲則能化(抱朴/子)¶
史趙簡子病不知人五日而寤曰我之帝所見一熊欲¶
援我帝命我射之中熊死有當道者曰帝令主君滅晉¶
上卿熊其祖也(史/記)昌邑王賀在藩邸見熊以問左右左¶
右皆答不見(漢/書)馮媛當熊(見皇親部/婕妤類)¶
傳記熊獸似豕山居冬蟄(説/文)熊能攀緣上高樹見人則¶
<pb:KR3k0025_WYG_098-8a>¶
顛倒投地而下(詩義/疏)赤熊見則奸宄自逺(孝經援/神契)散宜¶
生行宛懐修塗之山有黄熊得而獻於紂(六/韜)成王時不¶
屠何國獻青熊一(周/書)大秦國出𤣥熊(魏/畧)咸和七年左右¶
啓以米飴熊上曰此無益而費穀且是惡獸所不宜蓄¶
遣人打殺以肉賜左右直人(建武/故事)¶
集青兕黄熊向我啼　熊羆咆深林　熊羆守翠㣲(杜/詩)¶
　　　羆¶
經赤豹黄羆(詩/)¶
<pb:KR3k0025_WYG_098-8b>¶
史趙簡子疾夢之帝所射殺熊又有一羆來亦殺之(史/記)¶
符健母姜氏夢大羆而孕生健長而勇果(晉/書)齊韓軌司¶
馬子如襲王羆羆詬曰老羆當道臥獅子那敢過(北/史)¶
傳記羆如熊黄白文(爾/雅)嶓冡之山其獸多羆(山海/經)¶
集深叢見孤羆(韓/文)鹿畏貙貙畏虎虎畏羆楚之南有獵¶
者能吹竹為百獸之音為鹿鳴以感其類伺其至發火¶
而射之貙聞其鹿也趨而至其人恐因為虎而駭之貙¶
走而虎至愈恐則又為羆虎亦走去羆聞而求其類至¶
<pb:KR3k0025_WYG_098-9a>¶
則人也捽搏挽裂而食之今夫不善内而恃外者未有¶
不為羆之食也(栁羆/説)¶
本朝晉人以五犬逐一羆羆鷙而力長於用大犬弱而¶
健巧於用小顧左而右逐前而後羆不能搏也行不數¶
十里羆敗而伏犬更前而殺之獸之鷙者爪莫如虎齒¶
莫如豕而羆食之羆而受制於犬者遇非其敵困于羣¶
也(陳无已/羆説)¶
　　　虎¶
<pb:KR3k0025_WYG_098-9b>¶
經風從虎　履虎尾不咥人亨　履虎尾咥人凶　虎¶
視眈眈　大人虎變其文炳也(易/)袒裼暴虎(詩/)仲冬虎¶
始交　苛政猛於虎也(記/)鬭伯比淫於䢵子之女生子¶
文䢵夫人使棄諸夢中虎乳之楚人謂乳曰穀謂虎曰¶
於菟故命之曰鬭穀於菟實為令尹子文(左/傳)暴虎馮河¶
(論/語)¶
子晉人有馮婦者善搏虎卒為善士則之野有衆逐虎¶
虎負嵎莫之敢攖望見馮婦趨而迎之(孟/子)桀之時女樂¶
<pb:KR3k0025_WYG_098-10a>¶
三萬人放虎於市觀其驚駭(管/子)梁鴦曰養虎之法凡順¶
之則喜逆之則怒此血氣者之性也夫食虎者不敢以¶
生物與之為其殺之恐怒也不敢以全物與之為其决¶
之恐怒也(列/子)時其飢飽達其怒心虎之與人異類而媚¶
養己者順也其殺者逆也　疾走撩虎頭編虎鬚㡬不¶
免虎口哉(莊/子)龎共與太子質於邯鄲謂魏王曰今一人¶
言市有虎王信乎王曰不二人言王信乎王曰不三人¶
言王信乎曰寡人信之龎共曰夫市無虎明矣然而三¶
<pb:KR3k0025_WYG_098-10b>¶
人言成市虎今夫邯鄲去魏逺於市議臣者過三人願¶
王察之　夫虎之所以能伏狗者爪牙也使虎釋其爪¶
牙而使狗用之則虎反伏於狗矣(韓/子)虎豹之駒未成文¶
已有食牛之氣(尸/子)昔者牛哀病七日化而為虎其兄啓¶
户而入虎搏而殺之方其為虎也不知其嘗為人也方¶
其為人也不知其將為虎也　蝟使虎申物有所制也¶
(淮南/子)山中寅日稱虞史者虎也(抱朴/子)¶
史猛虎之猶與不如蜂蠆之致螫　猛虎在山百獸震¶
<pb:KR3k0025_WYG_098-11a>¶
恐及檻穽搖尾而求食積威約之漸也　元狩中南郡¶
獲白虎以為寶(漢/書)劉昆為𢎞農太守先是多虎災昆為¶
政三年虎皆負子渡河　宋均遷九江太守郡多暴虎¶
數為民患常募設檻穽而猶多傷害均到一去檻穽除¶
削課制虎相與東浮渡江　法雄為南郡太守永初中¶
多虎狼之暴雄乃移書屬縣毁壊檻穽不得妄捕山林¶
是後虎害稍息　童恢為不其令户人嘗為虎所害乃¶
設檻捕之生獲二虎恢祝虎曰若是殺人者當垂頭伏¶
<pb:KR3k0025_WYG_098-11b>¶
罪自知非者當號呼稱寃一虎低頭閉目即時殺之一¶
乃踴躍自奮遂放之(後漢/書)劉陵為長沙安成長先時多¶
虎陵之官修徳政踰月虎悉出界去(謝承/後漢)吕䝉欲従軍¶
母止之蒙曰不探虎穴安得虎子　孫權作射虎車(吳/志)¶
傳記虎山獸之君也(説/文)虎者陽物百獸之長也(風俗/通)樞¶
星散而為虎(春秋運/斗樞)立秋虎始嘯(易通/卦騐)&KR0146;白虎虪黒虎¶
(爾/雅)陳魏宋楚之間或謂之李父江淮南楚之間謂之李¶
耳或謂之於莬(方/言)狄山爰有熊文虎幽都之山黑水上¶
<pb:KR3k0025_WYG_098-12a>¶
有𤣥虎(山海/經)卞莊子欲刺虎卞豎子止之曰兩虎方食¶
牛牛甘必爭争必鬬鬭則大者傷小者死從傷而刺之¶
一舉必有雙虎之名(戰國/䇿)有虎在於葭中高奔戎生捕¶
而獻于天子命為柙而畜之東虞是曰虎牢(穆天/子傳)曹公¶
擒吕布布顧劉備曰繩縳我急獨不可一言耶操曰縳¶
餓虎不得不急(英雄/記)漢宣城郡守封邵忽化虎食郡民¶
民呼曰封使君因去不復來時人語曰無作封使君生¶
不治民死食民(述異/記)馮恭醉臥于山路夜有虎來以頭¶
<pb:KR3k0025_WYG_098-12b>¶
枕其背恭中宵展轉以手搏之復大寢向曉始醒猶見¶
虎蹲在脚後自有宿命非智力所加也(異/苑)裴旻守北平¶
北平多虎旻善射嘗一日斃虎三十有一有父老至曰¶
此皆彪似虎而非將軍若遇真虎無能為也旻躍馬而¶
往果有一虎狀小而勢猛據地一吼山石震裂旻弓矢¶
皆墜自此不復射虎(國史/補)¶
集誕節緩腕續背連骸細腰鼓胷方口大鼻似黼組雜¶
間若錦繡相連(吳氏/虎賦)怒氣之所狡憤迅軀之所騰跱鋸¶
<pb:KR3k0025_WYG_098-13a>¶
牙之所噉齚鈎爪之所挐攫傑作人立呀若箕張聲轟¶
暴雷目爍燃炬(符載畋/獲虎頌)猛虎又掉尾磨牙皓秋霜　有¶
手莫捋猛虎鬚　虎嘯谷而生風(李/白)猛虎立我前蒼崕¶
吼時裂(杜/詩)猛虎雖云惡亦各有匹儕羣行深谷間百獸¶
望風低身食黄熊父子食赤豹麛擇肉於熊豹肯顧兔¶
與狸正晝當谷眠眼有百歩威自矜無當對氣性縦以¶
乖朝怒殺其子暮還食其妃匹儕四散走猛虎還孤棲¶
(韓/文)南山北山樹冥冥猛虎白日遶村行向曉一身當道¶
<pb:KR3k0025_WYG_098-13b>¶
食此中糜鹿盡無聲(張/籍)舉頭為城掉尾為旌(李/賀)¶
本朝猛虎白日行心閒貌揚揚當路擇人肉熊猪不形¶
相頭垂尾不掉百獸自然降暗禍發所忽有機埋路傍¶
徐行自踏之機翻矢穿腸怒吼震林丘瓦裂兒墮床已¶
死不敢近目睛射餘光　深山猛虎夜生兒虎兒可愛¶
光陸離(六一/集)操戈畏炳彪　風生飢虎嘯空行　何年¶
白竹千鈞弩射殺南山雪毛虎至今顱骨帶霜牙尚作¶
四海毛蟲祖(東/坡)猛虎肉醉初醒時楷磨痾痒助風威(山/谷)¶
<pb:KR3k0025_WYG_098-14a>¶
　　　豹¶
經君子豹變其文蔚也(易/)虎豹之鞟猶犬羊之鞟(論/語)¶
子夫豐狐文豹不免於網罟之患其皮為之災也(莊/子)虎¶
豹之文采射(文/子)貍變則豹豹變則虎(楊/子)蛇令豹止物有¶
所制也(淮南/子)¶
傳記豹似虎(説/文)南山有𤣥豹南多赤豹(廣/志)青豹出浪坂¶
之山狀如虎色如翠(洞冥/記)陶大夫妻曰妾聞南山有𤣥¶
豹霧雨七日不下食者何也欲以澤其毛衣而成其文¶
<pb:KR3k0025_WYG_098-14b>¶
章也(列女/傳)散宜生獻紂黒豹(帝王/世紀)狄不竒少曽逰獵得¶
豹見其文采炳煥遂自感嘆始學書藝(後秦/記)¶
集雖無𤣥豹姿且隠南山霧(謝/朓)隠豹深愁雨(杜/詩)遙知𤣥¶
豹在深處不笑羈絆泥塗間(栁/文)¶
本朝南山豹不畏白額虎澤霧毛雖雜鼮䑕朝捋其鬚¶
暮飲乳文章子雲乆已許還笑大夫費五羖天子仗中¶
儀物舉尾與斾裳願看取(梅聖/俞)¶
　　　豺¶
<pb:KR3k0025_WYG_098-15a>¶
經季秋豺乃祭獸戮禽(記/)越椒伯石豺狼之聲(左/傳)¶
史漢遣八使循行風俗張綱獨埋其車輪於洛陽都亭¶
曰豺狼當道安問狐狸遂劾奏梁冀(後漢/書)¶
集豺羣喙尚呀(栁/文)豺狼得食喧(杜/詩)¶
本朝人跡尚蕭條豺狼夜相觗(東/坡)¶
　　　狼¶
經並驅從兩狼兮　狼跋其胡載㚄其尾(詩/)獸人冬獻¶
狼(周/禮)狼臅膏(記/)¶
<pb:KR3k0025_WYG_098-15b>¶
史烏孫王昆莫初生棄於野狼往乳之(史/記)江都王建宫¶
人有過者或投於狼令齧殺之建觀而大笑為樂(漢/書)匈¶
奴單于生二女姿容甚美單于曰吾女安可配人將以¶
與天乃築高臺置二女其上曰請天自迎之經四年有¶
一老狼守臺下為穴其小女曰吾父處我於此欲與天¶
而今狼來或是神物乃就之而産子後遂滋繁成國故¶
其民長歌似狼嘷(後魏/書)突厥之先其族有一小兒棄草¶
澤中有牝狼以肉飼之及長與狼交合生男子其後各¶
<pb:KR3k0025_WYG_098-16a>¶
為一姓阿史郍是其一也(後周/書)¶
傳記狼牝猚牝狼其子檄絶有力迅(爾/雅)狼似犬銳頭而¶
白頰(説/文)狼能為小兒啼聲以誘人其膏可以煎和其皮¶
可以為裘(詩義/疏)周穆王將征犬戎祭公謀父諫不聴遂¶
征之得四白狼以歸自是荒服者不至(國/語)洛南有避狼¶
城云幽王時羣臣為狼食人故築城避之今洛中有狼¶
村是也(述異/記)¶
集矯矯白狼有道則逰應符變質乃御靈鈎(山海/經賛)¶
<pb:KR3k0025_WYG_098-16b>¶
本朝一狼將四子上嶺走千羊意得無前敵時乖闕後¶
防寧知射生手已發弩機張㑹使烏鳶飽空令豺虎傷¶
(陳后/山)¶
　　　猿¶
子老羭為猿(列/子)猿猵狙以為雌　人木處則惴慄恂懼¶
猿猱然乎哉　今取猿狙而衣以周公之服彼必齕嚙¶
挽裂盡去而後慊　夫不見騰猨乎其得柟梓豫章欖¶
蔓枝而生長其間雖羿逢蒙不能盼睞也及其得柘棘¶
<pb:KR3k0025_WYG_098-17a>¶
枳枸之間危行側視勢有不便未足以騁其能也(莊/子)楚¶
王亡其猨林木為之殘　置猨檻中則與豚同非不巧¶
捷也無所肆其能也(淮南/子)玉䇿記稱猨壽五百嵗則化¶
為貜千嵗則變為老人　周穆王南征一軍盡化君子¶
為猿為鶴小人為蟲為沙(抱朴/子)¶
傳記堂庭之山其上多白猿(山海/經)猨似猴大而黒長前¶
臂所以夀者好引其氣也(春秋/繁露)峽中猿鳴至清山谷傳¶
其響泠泠不絶行者歌之曰巴東三峽猿鳴悲猿鳴三¶
<pb:KR3k0025_WYG_098-17b>¶
聲淚沾衣(宜都山/川記)荆王有白猨王射之則摶樹而熈使¶
養由基射之猨擁木而號(吕氏/春秋)越王問范蠡手劍之術¶
蠡曰臣聞趙有處女國人稱之於是王乃請女女將北¶
見王道逢老人自稱袁公曰聞汝善為劍願觀之處女¶
曰惟公所試公即挽林杪之竹末折墮地女接取其末袁¶
公操其本而刺處女女因舉杖擊之公即飛上樹化為¶
白猿(吴越/春秋)孫恪妻袁氏到端州峽山寺持碧玉環獻僧¶
曰此是院中舊物齋罷有猿數十聨臂下高松袁氏惻¶
<pb:KR3k0025_WYG_098-18a>¶
然題壁曰無端變化幾湮沈剛被恩情役此心不如逐¶
伴歸山去長嘯一聲煙霧深詩畢化老猿而去(續世/説)楊¶
叟入山見一小龕有胡僧貌甚老曰某族是袁氏居巴¶
山其後子孫或在弋陽散逰居山谷中獨吾好浮屠氏¶
棲心岩谷中啖橡栗飲流泉忽跳躍化為一猿而去(宣/室)¶
(志/)鄧芝見猿抱子在樹上射之中猿母其子為拔箭以¶
葉塞瘡芝乃嘆息投弩水中(華陽/國志)商山隠士高太素所¶
居曰清心亭毎日有猿詣亭前鞠躬而啼目為報時猿¶
<pb:KR3k0025_WYG_098-18b>¶
(開元天/寶遺事)李約養一猿名山谷　𤣥猿善啼其音凄入肝¶
脾韻合宫徴段公路因捕養之名曰巴兒(北戸/録)¶
集霧嵐昏而共黙風雨霽而争鳴使幽人之思清暢路¶
客之涕霑襟　歴千尋之喬木俯萬仭之危嶠弄逰雲¶
之亂飛嬉落日之横照連肱澗飲命侣煙嘯或聚而閒¶
棲或分而迥逴(吳筠/猿賦)或哀吟於永夜或清嘯於朝暾峰¶
合沓以連響水潺湲而共喧　動不為暴止皆擇所檉¶
松鬱而不殘楂梨熟而後取(李徳裕/白猿賦)腸斷月明猿　宛¶
<pb:KR3k0025_WYG_098-19a>¶
溪霜夜聴猿愁　江猿嘯晩風　月出白猿啼　彈琴¶
聽霜猿　猿嘯時聞岩下吟　牽引條上兒數弄水中¶
月(李/白)嶺猿霜外宿　有猿揮淚盡　高蘿垂猿飲　猿¶
挂時相狎　江猿吟翠屛　窮猿失木悲　清猿惱夢¶
思　裊裊啼虛壁蕭蕭挂冷枝(杜/詩)溪路千里曲哀猿何¶
處鳴孤臣涙已盡虛作斷腸聲(栁/文)¶
本朝霜寒入毛骨清響哀愈長　猿聲在碧霄　滿川¶
明月一猿哀(六一/集)楚山固多猿青者黠而夀化為狂道¶
<pb:KR3k0025_WYG_098-19b>¶
士山谷恣騰蹂　無復號雲聲空餘舞柸手　山猿悲¶
嘯谷泉響(東/坡)¶
　　　猴¶
經無教猱升木疏云猱獼猴也楚人謂之沐猴(詩/)¶
子宋有狙公者愛狙養之成羣誑狙曰與若芧朝三而¶
暮四足乎衆狙皆怒俄而曰朝四而暮三足乎衆狙皆¶
喜(列/子)吳王登于狙之山衆狙見之恂然棄而走有一狙¶
見巧于王王射之敏給摶捷矢王命相者趨射之狙就¶
<pb:KR3k0025_WYG_098-20a>¶
死王謂顔不疑曰之狙也伐其巧持其便以慠予以至¶
此也(莊/子)御得其道則狙詐咸作使(楊/子)山中申日稱人君¶
者猴也(抱朴/子)¶
史韓生勸項羽都關中羽燒宫室都彭城韓生曰人言¶
楚人沐猴而冠果然　張信少府檀長卿為沐猴與狗¶
鬭盖寛饒奏免之(漢/書)¶
傳記玃大母猴也色蒼黒狙玃屬(爾/雅)一名狙一名王孫¶
一名胡孫(廣/雅)有人種黍山中從介象乞辟猴之法象曰¶
<pb:KR3k0025_WYG_098-20b>¶
汝明日徃黍所望見羣猴便大喚語之云已白介君教¶
莫復侵食黍如其言獼猴各自還山遂絶跡(神仙/傳)昭宗¶
播遷只有一弄猴者其猴能隨班起居昭宗賜以緋袍¶
號孫供奉朱梁僣號取其猴亦令於殿下隨班猴望見¶
全忠跳躍奮擊遂令殺之唐臣愧此猴多矣(幕府燕/閒録)胡¶
孫無脾以行消食(雜/爼)¶
集有王孫之狡獸形陋觀而醜儀顔狀類乎老公軀體¶
似乎小兒　儲糧食於兩頰稍委輸於胃脾(王延/夀)跳踉¶
<pb:KR3k0025_WYG_098-21a>¶
叫囂兮衝自宣斷外以敗物兮内以争羣排鬭善類兮¶
譁駭披紛盜取民食兮私已不分充嗛果腹兮驕傲驩¶
欣嘉華美木兮願而繁羣披齒競齧兮枯株根毁成敗¶
實兮更怒喧居民厭苦兮號窮旻(栁文贈/王孫)為寄小如拳¶
　預哂愁胡面(杜/詩)¶
本朝聞説獼猴性頗靈相車來便滿山迎鞭羸到此何¶
曽見始覺毛蟲更世情(程明道逰山山僧云晏/元獻南來獼猴滿野)真宜少¶
陵覔未解栁州憎婢喜常儲果奴顛屢掣繩(山/谷)¶
<pb:KR3k0025_WYG_098-21b>¶
　　　猩猩¶
經猩猩能言不離禽獸(禮/)¶
子猩猩能言笑亦二足無毛而君子啜其羮食其胾故¶
人非以二足無毛以知禮也(荀/子)猩猩知往而不知來知¶
人姓字此知往也醉以擒身此不知來也(淮南/子)¶
史封溪縣有獸曰猩猩體似猪面似人音作小兒啼聲¶
既能語又知人姓名人以酒取之猩猩覺初暫嘗之得¶
其味甘而飲之終見羈纓也(蜀志設裴炎曰里人以酒/并糟  於路側織草為履)¶
<pb:KR3k0025_WYG_098-22a>¶
(更相連結猩猩見之則知張者祖先姓字及呼名云奴/欲張我捨爾而去復自再三相謂曰試共嘗酒及飲其)¶
(味逮乎醉因取履而/著之乃為人之所擒)¶
傳記永昌郡有猩猩能言其血可以染朱罽(華陽/國志)伊尹¶
説曰肉之美者猩猩之脣(吕氏/春秋)猩猩猿形人面顔容端¶
正學人語若與交聞者無不歔欷其肉食之窮年無厭¶
可以辟穀(酈道元/水經注)¶
集猩猩似狐走立行伏懐木挺刃少辛明目(山海/經贊)能言¶
之獸是謂猩猩厥狀似貛號音若嬰自然知往頗測物¶
<pb:KR3k0025_WYG_098-22b>¶
情(郭璞/賛)夫財色名利溺人也豈若猩猩好酒乎爵賞禄¶
位羈人也曷若猩猩愛履乎饕餮致禍飾辭覬免者曷¶
若猩猩推肥乎蘊利生孽死而無悔者曷若猩猩含血¶
乎　爾形惟猿爾面惟人言不忝面智不踰身淮隂佐¶
漢李斯相秦曷若箕山以全吾身(裴/炎)¶
本朝愛酒醉魂在能言機事疎來生㡬兩履身後五車¶
書物色看王㑹勲勞足石渠拔毛能濟世端為謝楊朱¶
　正以多知巧言語故應來作管城公(山/谷)¶
<pb:KR3k0025_WYG_098-23a>¶
　　　&KR0859;&KR0859;¶
傳記&KR0859;&KR0859;如人被髮迅走食人(爾/雅)&KR0859;&KR0859;一名梟羊北方¶
謂之上螻(説/文)&KR0859;&KR0859;如人面唇黒身有毛反踵見人則笑¶
笑上脣掩目俗呼為山都(山海/經)¶
集&KR0859;&KR0859;怪獸被髪操竹獲人則笑脣盖其目終亦號咷¶
反為我戮(山海/經贊)猩猩啼而就禽&KR0859;&KR0859;笑而被格(呉都/賦)¶
　　　鹿¶
經即鹿無虞(易/)野有死鹿　呦呦鹿鳴　麀鹿麌麌¶
<pb:KR3k0025_WYG_098-23b>¶
甡甡其鹿　麀鹿攸伏麀鹿濯濯(詩/)仲夏鹿角解(記/)鹿¶
死不擇音鋌而走險急何能擇　譬如捕鹿晉人角之¶
諸戎掎之(左/傳)¶
子鄭人有薪於野者遇駭鹿却而擊之斃藏諸隍中覆¶
之以蕉俄而遺其所藏之處遂以為夢焉沿塗而詠其¶
事傍人有聞者用其言而取之告其室人曰向薪者夢¶
得鹿而不知其處吾今取之(列/子)民如野鹿(莊/子)鹿走而無¶
顧六馬不能望其塵(尸/子)鹿夀千嵗滿五百歳則其色白¶
<pb:KR3k0025_WYG_098-24a>¶
(抱朴/子)¶
史趙高欲為亂持鹿獻於二世曰馬也二世笑曰丞相¶
誤邪謂鹿為馬(史/記)蒯通曰秦失其鹿天下共逐之(漢/書)雲¶
南縣有神鹿兩頭食毒草(范曄/後漢)鄭𢎞為臨淮太守行春¶
兩白鹿隨車俠轂而行(謝承/後漢)謝鯤在豫章嘗行居空亭¶
中夜宿將晩有黄衣人呼鯤字鯤無懼色便於窓中度¶
手牽之膊斷視之鹿也尋血獲焉爾後此亭無復妖怪¶
(晉/書)扶南有鹿車國人養鹿如中國畜牛以乳為酪(南史/四夷)¶
<pb:KR3k0025_WYG_098-24b>¶
(傳/)太宗狩於濟源之陵山曰古者先驅以奉宗廟今所¶
獲鹿宜令有司造脯醢以充薦享(唐/書)¶
傳記䴥牡鹿也夏至解角&KR0034;鹿&KR0034;也&KR0034;鹿迹也麛鹿子¶
也&KR0034;鹿之絶有力也麠大鹿也(説/文)周穆王征犬戎得四¶
白鹿　天子賜曹奴之人黄金之鹿白銀之麋(穆天/子傳)晏¶
子曰鹿生於山命懸於厨(吕氏/春秋)瑤光星散為鹿(春秋運/斗樞)¶
夫鹿者能夀之獸五色光暉(瑞應/圖)夏禹之時神鹿行於¶
河水(金樓/子)武帝時有殺上林鹿者下有司收殺之朔時¶
<pb:KR3k0025_WYG_098-25a>¶
在旁曰是固當死者三使陛下以鹿殺人一當死天下¶
聞陛下重鹿賤人二當死匈奴有急須鹿觸之三當死¶
帝黙而赦之(東方朔/别傳)魏明帝母甄后妬文帝殺之嘗從¶
帝獵見鹿子母帝射鹿母語明帝射鹿子明帝曰陛下¶
既已殺其母吾不忍復殺其子因大泣由是立為太子¶
(魏本/傳)漢成帝末年宫中雨一蒼鹿殺而食之味甚美¶
鹿一千年為蒼鹿又五百年化為白鹿又五百年為𤣥¶
鹿漢成帝時山中人得𤣥鹿烹而視其骨皆黒色餘干¶
<pb:KR3k0025_WYG_098-25b>¶
縣有白鹿土人皆傳千歳矣晉成帝時遣人捕得鹿有¶
銅牌字在其角後云寶鼎二年臨江所獻(述異/記)¶
集白鹿麕麚兮或騰或倚(楚/辭)樹深時見鹿(李/白)走鹿無反¶
顧　春草鹿呦呦(杜/詩)鹿鳴驗食野　方託麋鹿羣(栁/文)¶
本朝山深聞鹿呌　呦呦山鹿鳴(六一/集)仙子去無蹤故¶
山遺白鹿　仙人已去鹿無家孤棲悵望曽城霞至今¶
聞有逰洞客頻來江市呌平沙　夜鳴白鹿安在哉滿¶
山秋草無行迹(東/坡)¶
<pb:KR3k0025_WYG_098-26a>¶
　　　麋¶
經獸人夏獻麋(周/禮)仲冬麋角解(記/)莊公十七年冬多麋¶
(春/秋)麋興於前射麋麗龜　迹人來告曰逢澤有介麋焉¶
(左/傳)¶
子麋與鹿交(莊/子)孕婦見麋而子四目　逐麋者不顧雉兔¶
(淮南/子)¶
傳記麋鹿屬也冬至解角(説/文)瑤光星散為麋(春秋運/斗樞)晉¶
文公逐麋而失之問農夫古老對曰虎豹厭閒而近人¶
<pb:KR3k0025_WYG_098-26b>¶
故得魚鼈厭深而之淺故得諸侯厭衆而匹其國文公¶
悦欒貞子問其故公曰今日逐麋失之而得善言故忻¶
也(新/序)魏文帝將受禪有白麋見(魏/略)¶
本朝野麋循杖屨(東/坡)¶
　　　麞¶
子山中稱赤吏者麞也(抱朴/子)¶
史後魏廣平王懐嘗逐一麞入草命人圍遶將自射之¶
失麞所在惟有塼塔存焉懐乃悵然動仁恕之心遂不¶
<pb:KR3k0025_WYG_098-27a>¶
獵(北/史)¶
傳記麞一名&KR0874;青州人謂&KR0874;為麞(古今/注)樞星散為麞(春/秋)¶
(運斗/樞)宋元嘉十五年華林園麞生二子文帝又獲青麞¶
(瑞應/圖)咸寧中白麞見魏郡(晉起/居注)劉幡射得一麞剖肚臟¶
以草塞之蹷然起走拔塞還倒如此三焉後以此草治¶
傷痍多愈(異/苑)¶
本朝市人拍手笑狀如失林麞(東/坡)何處驚麏觸禍機煩¶
君遣騎割鮮肥秋來多病新開肉糲飯寒葅得解圍(山/谷)¶
<pb:KR3k0025_WYG_098-27b>¶
　　　兔¶
經有兔爰爰　躍躍毚兔遇犬獲之　有兔斯首(詩/)¶
子蹄者所以取兔也得兔而忘蹄(莊/子)兔走歸窟(文/子)宋人¶
有耕者田中有株兔走觸之折頸而死因釋耕守株冀¶
復得兔(韓/子)一兔走街百人追之積兔於市過而不視(慎/子)¶
兔夀千嵗五百嵗其色白　山中夘日稱丈人者兔也¶
(抱朴/子)¶
史范雎曰夫以秦而治諸侯譬若縱韓盧而摶蹇兔也¶
<pb:KR3k0025_WYG_098-28a>¶
(史/記)有兔入於後宫太祖怪之令崔浩推其咎徴浩以為¶
當有隣國貢嬪嬙者明年姚興果來獻女(後魏/書)¶
傳記兔子婏其跡迒絶有力欣(爾/雅)兔大者曰毚(廣/志)兔者¶
明月之精(典/略)玉衡星散為兔(春秋運/斗樞)赤兔者瑞獸王者¶
盛徳則至(瑞應/啚)八月成光決鼻始明決鼻兔也(詩推/度災)兔¶
口有缺尻有九孔(古今/注)兔䑛雄豪而孕及其生子従口¶
中出(論/衡)兔望月而孕(博物/志)馮鍰謂孟君曰狡兔有三窟¶
(戰國/䇿)淳于髠說齊王曰韓子盧天下之疾犬也東郭逡¶
<pb:KR3k0025_WYG_098-28b>¶
者天下之狡兔也韓子盧逐東郭逡環山者三騰山者¶
五兔極於前犬疲於後各死其處田父見而獲之(春秋/後語)¶
睦固屯於射犬巫戒之曰將軍本名白兔兔見犬必驚¶
不宜屯此固不從司空曰兔入犬城旦當取遂進軍擊¶
平之(漢獻/春秋)桓温有參軍夜坐忽見屋梁棟間有一伏兔¶
張目切齒而向之引刀斫之正中於兔而實及其膝(幽/冥)¶
(録/)¶
集𢷬藥兔長生　此時瞻白兔直欲數秋毫(杜/詩)譬如兔¶
<pb:KR3k0025_WYG_098-29a>¶
得所安用東西跳(韓/文)衣褐之徒缺口而長鬚七竅而趺¶
居(毛頴/傳)¶
本朝毛氏頴出中山中衣白兔褐求文公文公嘗為頴¶
作傳使頴名字傳無窮　可笑姮娥不了事却走玉兔¶
來人間月中辛勤莫𢷬藥桂傍杵臼今應閒(梅聖/俞)兔生¶
明月月在天玉兔不能久人間(六一/集)兔奔滄海來却入¶
明月窟(秦少/㳺)東郭阿㕙駝褐裳清馥不著煙花香姮娥¶
喚入廣寒殿詔許𢷬藥不許嘗　偷將缺吻吸瓊漿蜕¶
<pb:KR3k0025_WYG_098-29b>¶
盡骨毛作仙子(誠/齋)¶
　　　狐¶
經田獲三狐得黄矢　小狐汔濟濡其尾(易/)莫赤匪狐¶
(詩/)狐死正丘首仁也(記/)¶
子狐隂陽之變六月而一見(管/子)狐白之裘非一狐之腋¶
(慎/子)¶
史陳勝吳廣於所次旁叢祠夜篝火狐鳴呼大楚興陳¶
勝王卒皆夜驚恐(漢/書)王浚據幽州有狐踞府門躍入㕔¶
<pb:KR3k0025_WYG_098-30a>¶
事後浚果敗(晉/書)¶
傳記狐水神也(韓詩/外傳)狐妖獸也鬼所乘也有三徳其色¶
中和小前大後死其首丘(説/文)白狐至國民利(春秋潛/潭巴)君¶
乗火而王政平南海輸以文狐(禮斗/威儀)青丘之國有狐而¶
九尾　黒水上有𤣥狐蓬尾(山海/經)狐者先古之淫婦也¶
其名曰紫紫化而為婦故其名自稱阿紫(名山/記)楚宣王¶
以昭奚恤為相問羣臣曰吾聞北方畏昭奚恤何如江¶
乙對曰虎求百獸而食之得狐狐曰天帝令我長百獸¶
<pb:KR3k0025_WYG_098-30b>¶
子若食我是逆天帝之命子以我為不信我為子先行¶
子隨我後觀百獸見我能無走乎虎隨狐而行百獸見¶
之皆走虎不知獸之畏已以為畏狐也今王地方千里¶
帶甲百萬而任之昭奚恤北方非畏奚恤其實畏王之¶
甲兵也(春秋/後語)夏侯藻母病將詣淳于智卜有一狐當門¶
向之嘷藻馳詣智智曰其禍甚急君速歸在嘷處樹下¶
啼哭家人驚怪大小畢出一人不出啼哭勿休藻如其¶
言母亦扶疾而出家人既集堂屋五間拉然崩(搜神/記)¶
<pb:KR3k0025_WYG_098-31a>¶
集青丘竒獸九尾之狐有道祥見出則御書作瑞於周¶
以標靈符(郭璞/贊)古冢有狐妖且老化為婦人顔色好頭¶
變雲鬟面變粧大尾曵作長紅裳徐徐行旁荒村路日¶
欲暮時人静處或歌或舞或悲啼翠眉不舉花顔低忽¶
然一笑千萬態見者十人八九迷　狐假女妖害猶淺¶
一朝一夕迷一眼女為狐媚害即深日長月長溺人心¶
(白居/易)¶
本朝妖狐憑莽蒼(六一/集)老狐宅城隅涵養體豐大不知¶
<pb:KR3k0025_WYG_098-31b>¶
窟穴處草木但晻靄秋食承露禾夏飲灌園𣲖暮夜出¶
旁舍鷄畜遭横害晩登睥睨鳴呼吸召百怪　乆矣縱¶
凶妖一旦果禍敗皮為榻上藉肉作盤中膾(蘓/文)説苑曰¶
臣未見稷狐見攻社䑕見燻稷狐二字甚竒且新(容齋/隨筆)¶
　　　狸¶
經狸首之班然　狸去正脊(禮/)¶
子變則豹(揚/子)狸頭似䑕以類推也(淮南/子)¶
史徐季龍獵令管輅筮其所得輅曰當獲小獸雖有爪¶
<pb:KR3k0025_WYG_098-32a>¶
牙㣲而不彊雖有文章蔚而不相非虎非雉其名曰狸¶
(魏/志)樂廣為河南尹官舎多妖怪廣居之不疑嘗外戸自¶
閉左右皆驚廣獨為顧見有牆孔掘得狸而殺之其怪¶
亦絶(晉/書)¶
傳記狸子&KR2128;(爾/雅)狸伏獸也(説/文)曽子鼓琴墨子立外而聽¶
之曲終入曰善哉鼓琴身已成矣而曽未得其首也曽¶
子曰吾夢一狸見其身而不見其頭起而為之弦因曰¶
殘形(琴/操)董仲舒下帷講誦有客來詣舒知其非常客又¶
<pb:KR3k0025_WYG_098-32b>¶
云欲雨舒戱曰巢居知風穴居知雨卿非狐狸則是鼷¶
䑕客遂化為老狸也(幽㝠/録)¶
集有獸維狸兮我夢得之其身孔明兮而頭不知吉凶¶
何為兮覺坐而思巫咸上天兮識者其誰(韓文/琴操)¶
本朝首如狸尾如牛攀條捷險如猱猴橘柚為漿栗為¶
餱筋肉不足為膏油(蘓子/由)狐公韻勝氷玉肌字則未聞¶
名季狸誤隨齊相燧牛尾䇿勲封作糟丘子　山僮相¶
傳皂衣郎字曰季狸氏竒章　白茅面縳來獻俘𤣥端¶
<pb:KR3k0025_WYG_098-33a>¶
貂裘瓠肥白解驂薦渠登相門立談封作糟丘君(誠/齋)壓¶
糟玉面天涯見琢雪庖霜照眼明(朱喬/年)¶
　　　獺¶
經孟春獺祭魚(記/)¶
子愛獺而飲之酒欲養之而非其道(淮南/子)¶
傳記獺如小狗水居食魚(説/文)南蠻皆用獺為其冠(魏/畧)水¶
有獱獺而池勞(鹽鐡/論)樊夫人者劉䌉之妻也俱行道術¶
䌉唾槃中水即作鯉魚夫人乃唾槃中使成獺而食魚¶
<pb:KR3k0025_WYG_098-33b>¶
(神仙/傳)吕球乗船泊菰際見一少女乘船采菱舉體皆衣¶
荷葉因問汝非鬼耶衣服何至如此女答云子不聞荷¶
衣兮蕙帶倐而來兮忽而逝乎球射之即獲一獺船皆¶
是蘋蘩藴藻之葉(幽㝠/記)¶
集有獺得嘉魚自謂天見憐先祭不敢食捧鱗望清𤣥¶
人立寒沙上心專脰肉肩漁翁以為妖舉塊投其咽呼¶
兒貫魚歸與獺同烹煎(劉禹/錫)¶
　　　馬¶
<pb:KR3k0025_WYG_098-34a>¶
經坤元亨利牝馬之貞　乘馬班如　白馬翰如　良¶
馬逐　用拯馬壯吉　乾為馬　為良馬為老馬為瘠¶
馬為駁馬　其於馬也為善鳴為馵足為作足為的顙¶
　其於馬也為亟心為下首為薄蹄為曵(易/)歸馬于華¶
山之陽(書/)我馬虺隤我馬𤣥黄　騋牝三千　兩服上¶
驤兩驂鴈行　駟鐡孔阜六轡在手　騏駵是中騧驪¶
是驂　皎皎白駒在彼空谷　駉駉牡馬在坰之野薄¶
言駉者有驈有皇有驪有黄有騅有駓有騂有騏有驒¶
<pb:KR3k0025_WYG_098-34b>¶
有駱有駵有雒有駰有騢有驔有魚(詩/)馬質掌質馬¶
校人掌王馬之政辨六馬之屬種馬一物戎馬一物齊¶
馬一物道馬一物田馬一物駑馬一物　趣馬掌賛正¶
良馬而齊其飲食簡其六節　巫馬掌養疾馬而乗治¶
之　庾人掌十有二閑之政教　圉師掌教圉人養馬¶
　圉人掌養馬芻牧之事(周/禮)大夫士下公門式路馬乘¶
路馬必朝服步路馬必中道以足蹙路馬芻有誅齒路¶
馬有誅　春駕蒼龍夏駕赤駵秋駕白駱冬駕鐡驪(禮/)¶
<pb:KR3k0025_WYG_098-35a>¶
晉恵公乘小駟慶鄭曰今乘異産以従戎事及懼而變¶
將與人易亂氣狡憤隂血周作張脉憤興外强中乾進¶
退不可周旋不能　宋人以文馬百駟贖華元于鄭¶
冀之北土馬之所生無興國焉　衛侯來獻其乘馬曰¶
啓服　唐成公有兩肅爽馬　宋公子地有白馬四公¶
嬖曰魋魋欲之公朱其尾鬛以與之(左/傳)晉獻公將伐虢¶
荀息請以屈産之乘垂棘之璧假道於虞公曰此晉寳¶
也荀息曰是取中府藏外府取中廏藏外廏也晉舉虞¶
<pb:KR3k0025_WYG_098-35b>¶
荀息牽馬操璧而前曰璧則猶是而馬齒加長矣(穀梁/傳)¶
驥不稱其力稱其徳也(論/語)¶
子穆王命駕八駿之乘右服驊騮而左緑耳右驂赤驥¶
而左白&KR2059;次車之乗右服渠黄而左踰輪右驂盗驪而¶
左山子　秦穆公謂伯樂曰子之年長矣子姓有可使¶
求馬者乎伯樂對曰良馬可以形容筋骨相也天下之¶
馬者若滅若沒若亡若失臣之子皆下才也臣有所與¶
九方臯其於馬非臣之比也穆公見之使行求馬三月¶
<pb:KR3k0025_WYG_098-36a>¶
而反報曰已得之矣在沙丘牝而黄公使人徃取之牡¶
而驪公召伯樂曰子之所使求馬者色物牝牡尚弗能¶
知又何馬之能知也伯樂曰若臯之所觀天機也得其¶
精忘其粗在其内而忘其外馬至果天下之馬也(列/子)馬¶
蹄可以踐霜雪毛可以禦風寒齕草飲水翹足而陸此¶
馬之眞性也及至伯樂曰我善治馬燒之剔之刻之絡¶
之連之以羈&KR0919;編之以皂棧馬之死者十二三矣飢之¶
渇之馳之驟之整之齊之前有蹶躓之患後有鞭筴之¶
<pb:KR3k0025_WYG_098-36b>¶
威而馬之死者已過半矣　吾相馬直者中繩曲者中¶
鉤方者中矩圎者中規是國馬也而未若天下馬也天¶
下馬者若亡若失若喪若一若是者超軼絶塵不知其¶
所(莊/子)定公問於顔淵曰東野子之善御乎顔淵曰善則¶
善矣雖然其馬將佚定公曰何以知之顔淵曰昔造父¶
不窮其馬是造父無佚馬也今東野子之馭上車執轡¶
銜體正矣步驟馳騁朝禮畢矣歴險致逺馬力盡矣然¶
猶求馬不已是以知之也　驊騮騏驥纎離緑耳古之¶
<pb:KR3k0025_WYG_098-37a>¶
良馬也　驥一日而千里駑馬十駕則亦及之(荀/子)齊桓¶
公伐孤竹迷惑失道管仲曰老馬之智可用乃放老馬¶
而隨之遂得道(韓/子)塞上之人其馬亡入蕃中人皆弔之¶
其父曰此何詎知不為福居數月其馬將蕃駿馬而歸¶
人皆賀之其父曰此何詎知不為禍家冨馬良其子好¶
騎墮而折髀人皆弔之其父曰此何詎知不為福盡十¶
年蕃兵大出丁壯者皆控弦而戰塞上之人死者十九¶
此子獨以跛故父子相保(淮南/子)¶
<pb:KR3k0025_WYG_098-37b>¶
史造父以善御幸於周穆王得驥温驪驊騮緑耳之駟¶
西廵狩樂而忘歸　楚莊王有愛馬死欲以大夫禮葬¶
之樂人優孟入殿門大哭曰請以人君之禮葬之諸侯¶
聞之皆知大王賤人貴馬也王曰奈何曰六畜之葬以¶
壟竈為槨銅䥶為棺齊以薑桂薦以木蘭衣以火光葬¶
人腹中王乃以馬屬大官　郭隗謂燕昭王曰古人有¶
以千金求市千里馬者於是與涓人金請為市之有千¶
里馬已死乃用五百金市其首而還王怒曰安用死馬¶
<pb:KR3k0025_WYG_098-38a>¶
者首乎答曰死馬首尚用五百金况生馬乎未期年果¶
有獻千里馬者三疋　項王駿馬名騅常騎及至烏江¶
謂亭長曰吾騎此馬五嵗所當無敵不忍殺以賜公(史/記)¶
初天子發書易曰神馬當從西北來得烏孫馬號曰天¶
馬及得宛汗血馬益壯更名烏孫馬曰西極馬號宛馬¶
曰天馬　詔曰馬或奔踶而致千里士有負俗之累而¶
立功名夫泛駕之馬亦在御之而已　元狩二年馬生¶
余吾水中元鼎四年馬生渥洼水中　龍文魚目汗血¶
<pb:KR3k0025_WYG_098-38b>¶
之馬充於黄門　卓茂為丞相府史嘗出行有人認其¶
馬茂解與之顧曰若非公馬幸至丞相府歸我他日馬¶
主别得亡者乃詣府送馬叩頭謝之(漢/書)龎徳拒關公常¶
乗白馬公軍謂之白馬將(魏/志)陳思王表文帝曰臣於武¶
皇帝世得大宛紫騂馬一疋教令習拜又能行與鼓節¶
相應謹以奉獻　曹公所乗馬名絶影(後漢/書)魏使以馬¶
求易珠璣翡翠瑇瑁孫權曰此皆孤所不用而可以得¶
馬何苦而不聽與交易(吳/志)何偃為吏部尚書劉瑀圗侍¶
<pb:KR3k0025_WYG_098-39a>¶
中不得與偃同從郊祀時偃乗在前瑀䇿駟居後瑀謂¶
偃曰君轡何疾曰牛駿馭精所以疾耳偃曰君馬何遲¶
曰騏驥罹於羈絆所以居後偃曰何不着鞭使致千里¶
答曰一蹙造青雲何至與駑駘争路(宋/書)齊太祖乘嘗所¶
騎赤馬入殿及踐祚號此馬為龍驤將軍(齊/書)吐谷渾有¶
青海中有小山其俗至冬輙放牝馬於其上言得龍種¶
嘗得波斯草馬放入海因生騘駒日行千里故世稱青¶
海驄(隋/書)貞觀十三年廏産白馬朱鬛　骨利幹遣使獻¶
<pb:KR3k0025_WYG_098-39b>¶
良馬十疋太宗為之制名號為十驥一曰騰霜白二曰¶
皎雪騘三曰凝露驄四曰懸光驄五曰决波騟六曰飛¶
霞驃七曰發電赤八曰流金駉九曰翔麟紫十曰奔虹¶
赤　天寶中皇甫惟明奏龍支縣人庫狄孝義有馬生¶
龍駒身有鱗而不生毛時有慶雲五色覆馬上久而不¶
散　李懐逺嘗乘欵段馬(唐/書)¶
傳記馬一嵗曰䭴二嵗曰駒三嵗曰駣八嵗曰&KR2473;高六尺¶
曰驕七尺曰騋八尺曰龍(説/文)地精為馬(春秋説/題辭)徳至山¶
<pb:KR3k0025_WYG_098-40a>¶
陵則澤出神馬(孝經援/神契)飛兔飛鴻野麋娥鹿騶吾走狐¶
桃&KR3562;金喙馬屬也(廣/雅)龍媒騕䮍並駿馬名駑駘欵段並¶
羸馬名(六/帖)玉馬者王者清明尊賢則至乘黄者王者輿¶
服有度則(闕/)　　者神馬也與飛兔同以明君有徳也¶
飛兔者日行三萬里禹治水土天應其徳則至駃蹄者¶
后土之獸也王者仁孝於民則出龍馬者仁馬河水之¶
精也有明王則見(瑞應/圖)周穆王馭八龍之駿名曰絶地¶
翻羽奔霄越影踰暉超光騰霧挾翼　　曹洪與魏武¶
<pb:KR3k0025_WYG_098-40b>¶
帝所乗之馬名曰白鶴時人諺曰憑空虛躍曹家白鶴¶
(拾遺/記)秦始皇有七名馬一曰追風二曰白兔三曰躡影¶
四曰追電五曰飛翮六曰銅雀七曰晨鳬(古今/注)漢文帝¶
有良馬九疋名曰浮雲赤電絶羣逸驃紫鷰緑耳青騘¶
龍子驎駒絶塵號為九逸(西京/雜記)苻堅遣使西域於是大¶
宛獻千里駒皆汗血朱鬛五色鳯膺麟身堅命羣臣作¶
止馬詩遣之(載/記)吕布有駿馬名赤兔常騎乘之時人為¶
之語曰人中有吕布馬中有赤兔(曹暪/傳)夫驥之齒至矣¶
<pb:KR3k0025_WYG_098-41a>¶
服鹽車而上太行漉汁洒地白汗交流中坂遷延負轅¶
不能上伯樂遭之下車攀而哭之解紵衣而羃之驥於¶
是俯而噴仰而鳴聲逹於天欣伯樂之知己也(戰國/䇿)¶
集太乙貺天馬下霑赤汗沫流赭志俶儻精權竒籋浮¶
雲䁆上馳體容與迣萬里今安匹龍為友　天馬來從¶
西極涉流沙九夷服天馬來歴無草經千里來東道天¶
馬來開逺門竦予身逝崑崙天馬來龍之媒遊閶闔登¶
玉臺(漢/書)世有伯樂然後有千里馬千里馬常有而伯樂¶
<pb:KR3k0025_WYG_098-41b>¶
不常有故雖有名馬秖辱於奴𨽻之手駢死於皁櫪之¶
間不以千里稱也馬之千里者一食或盡粟一石今食¶
馬者不知其能千里而食也是馬雖有千里之能食不¶
飽力不足材美不外見且欲與常馬等不可得安求其¶
能千里也　騏驥生絶域自稱無匹儔　飢食玉山禾¶
渇飲醴泉流　飛黄騰踏去不能顧蟾蜍(韓/文)胡馬顧朔¶
雲躞蹀長嘶鳴　天馬來出月支窟背為虎文龍翼骨¶
嘶長雲振緑髪蘭筋權竒走滅沒騰崑崙歴西極四足¶
<pb:KR3k0025_WYG_098-42a>¶
輕翻無一蹶鷄鳴刷燕晡秣越神行電邁躡恍惚天馬¶
呼騰飛龍趨目明長庚臆雙鳬尾如流星首渇烏口噴¶
紅光汗流珠曽陪時龍躍天衢羇金絡月照皇都逸氣¶
稜稜凌九區白璧如山誰敢沽回頭笑紫燕但覺爾輩¶
愚天馬奔突戀君軒竦躍驚矯浮雲翻萬里足躑躅遙¶
瞻閭闔門不逢寒風子誰採逸景孫困負鹽車上峻坂¶
倒行逆施畏日晩伯樂翦拂中道遺少盡其力老棄之¶
願逢田子方惻然為我悲雖有玉山禾不能療苦飢嚴¶
<pb:KR3k0025_WYG_098-42b>¶
霜五月凋桂枝伏櫪銜寃摧兩眉請君贖獻穆天子猶¶
堪弄影舞瑤池　紫騮行且嘶雙翻碧玉蹄　緑驥本¶
天馬素非伏櫪駒　六駮食猛武恥從駑馬羣　醉騎¶
白花駱西走邯鄲城(李/白)驊騮老大腰䮍清新魚目瘦腦¶
龍文長身雪垂白肉風蹙蘭筋逸態蕭疎高驤縱恣四¶
蹄雷電一日天池　瞻彼駿骨實維龍媒　蕭蕭千里¶
馬箇箇五花文　竹批雙耳峻風入四蹄輕　渥洼騏¶
驥兒無異是龍脊　雄姿逸態何崷崪顧影驕嘶自矜¶
<pb:KR3k0025_WYG_098-43a>¶
寵魚目青熒夾鏡懸肉騣碨&KR1235;連錢動　赤汗㣲生白¶
雪毛銀鞍却覆香羅帕　雄姿未受伏櫪恩猛氣猶思¶
邊戰利　五花散作雲滿身萬里方看汗流血　頭上¶
鋭耳批秋竹脚下高蹄削寒玉(杜/詩)¶
本朝世無伯樂良可嗤千金市馬惟市肥騏驥伏櫪兩¶
耳垂夜聞秋風仰秣嘶一朝絡以黄金羇旦别呉越暮¶
燕陲(六一/集)想見開元天寳年四十萬匹如雲煙騅駓駰¶
駱驪騮騵白魚赤兔騂皇䮧龍鸕鳯頸獰且妍竒姿逸¶
<pb:KR3k0025_WYG_098-43b>¶
徳隠駑頑碧眼胡兒手足鮮嵗時剪刷供帝閑柸枹臨¶
池待三千紅光照日光流囦樓下玉螭吐清寒往來蹙¶
踏生飛湍金羈玉勒綉雕鞍鞭箠刻絡傷天全王良挾¶
䇿飛上天何必俯首伏短轅　天馬飛來從西極勢與¶
落日争分馳龍膺豹股頭八尺奮迅不受人間羈元狩¶
虎脊聊可友開元玉花何足竒　沙苑茫茫蒺藜秋風¶
駿霧鬛寒颼颼　天廏新頒玉鼻騂　金鞍冒雪錦玉¶
勒垂青絲(東/坡)¶
<pb:KR3k0025_WYG_098-44a>¶
　　　驢¶
史靈帝駕四白驢親自操轡驢者服重致逺上下山谷¶
野人之所用耳何有帝王君子而驂駕之乎天意若曰¶
國且大亂賢愚倒置凡執政者皆如驢焉　薊子訓投¶
主人家停其驢忽死訓曰無若遂往驢邊舉杖驢忽走¶
起　戴良其母喜驢鳴常學之以娛樂(後漢/書)王濟卒孫¶
楚哭之甚悲向靈牀曰卿常好我作驢鳴我為卿作之¶
賓客皆笑　王導謂諸葛恢曰人言王葛不言葛王恢¶
<pb:KR3k0025_WYG_098-44b>¶
曰人言驢馬不言馬驢豈驢勝馬也(晉/書)初太武將北征¶
發驢以運糧使公孫軌調雍州軌令驢主皆加絹一百¶
疋乃與受之百姓語曰驢無弱負絹自壯衆共嗤之(北/史)¶
傳記驢似馬長耳也(説/文)王仲宣好驢鳴既葬魏文帝臨¶
其喪顧語同遊曰王好驢鳴可各作二聲以送之赴客¶
皆作驢鳴(世/説)凡人相罵曰死驢醜惡之稱也董卓凌虐¶
王室執政皆如死驢(風俗/通)武后多置裏行拾遺補闕御¶
史時有令史將入室値裏行御史數人聚立門内令史¶
<pb:KR3k0025_WYG_098-45a>¶
不下驢衝過其間諸御史大怒將杖之令史云今日之¶
過實在此驢乞先數之然後受罰御史許之謂驢曰汝¶
伎藝可知精神極鈍何物驢畜敢於御史裏行於是羞¶
赧而止(國朝/載記)¶
集駕蹇驢而無䇿又何路之能極(楚/辭)爾有濟師旅之勲¶
而加之以衆能是用遣中大夫閭丘騾加爾使銜勒大¶
鴻臚班脚大將軍宫亭侯以揚州之廬江江州之廬陵¶
吳國之桐廬合浦之朱廬封爾為廬山公(宋袁淑/俳諧文)黔無¶
<pb:KR3k0025_WYG_098-45b>¶
驢有好事者船載以入至則無可用放之山下虎見之¶
龎然大物也以為神他日驢一鳴虎大駭以為且噬已¶
也甚恐然往來視之覺無異能稍近益狎蕩倚衝冒驢¶
不勝怒蹄之虎因喜計之曰技止此耳跳踉大噉斷其¶
喉盡其肉乃去噫形之龎也類有徳聲之宏也類有能¶
向不出其技虎雖猛疑畏卒不敢取今若是焉悲夫(栁/文)¶
本朝張子厚聞驢鳴云與自家意思一般(語/録)¶
　　　騾¶
<pb:KR3k0025_WYG_098-46a>¶
史衛青圍匈奴匈奴薄暮乘六騾壯騎可數百冒圍去¶
(史/記)¶
傳記騾驢父馬母也(説/文)趙簡子有兩白騾而甚愛之陽¶
城胥&KR0034;處夜欵門而謁曰胥&KR0034;有疾醫曰得白騾肝病¶
則止不得則死謁者入通簡子曰殺畜以活人不亦仁¶
乎於是殺白騾取其肝以與之(呂氏/春秋)元封四年脩彌國¶
獻駮騾高一丈毛色赤斑皆生毛旋成日月之象常以¶
金寳物器盛芻以飼之(洞冥/記)¶
<pb:KR3k0025_WYG_098-46b>¶
　　　牛¶
經旡妄之災或繫之牛行人之得邑人之災　童牛之¶
牿元吉　離畜牝牛吉　執之用黄牛之革　鞏用黄¶
牛之革　東隣殺牛不如西隣之禴祭　坤為牛　坤¶
為子母牛(易/)放牛於桃林之野(書/)誰謂爾無牛九十其¶
犉　爾牛來思其耳濕濕(詩/)牛夜鳴則庮　牛人掌養¶
國之公牛　弓人穉牛之角直而澤老牛之角紾而昔¶
　角長一尺有五寸三色不失理謂之牛戴牛(周/禮)國君¶
<pb:KR3k0025_WYG_098-47a>¶
下齊牛　牛曰一元大武　天子以犧牛諸侯以肥牛¶
大夫以索牛　帝牛必在滌三月稷牛唯具　祭天地¶
之牛角繭栗宗廟之牛角握賓客之牛角尺(禮/)介葛盧¶
聞牛鳴曰是生三犧皆用之矣其音云問之而信　牽¶
牛以蹊人之田而奪之牛　韓厥曰殺老牛莫之敢尸¶
而况君乎　牛雖瘠僨於豚上其畏不死(左/傳)犂牛之子¶
騂且角雖欲勿用山川其舍諸(論/語)¶
子王坐於堂上有牽牛而過堂下者王見之曰牛何之¶
<pb:KR3k0025_WYG_098-47b>¶
對曰將以釁鐘王曰舎之吾不忍其觳&KR1100;若無罪而就¶
死地(孟/子)屠牛長朝解九牛而刀可以剃髪則刃逰於其¶
間也(老/子)宋人有行仁義者家無故黒牛生白犢以問孔¶
子孔子曰吉祥也以享上帝居一年其父無故而盲牛¶
復生白犢其子又無故而盲其後楚攻宋圍其城民易¶
子而食之析骸而炊之丁壯皆乘城戰死此人以父子¶
有疾皆免及圍解而疾俱復(列/子)今夫氂牛其大若垂天¶
之雲此能為大矣而不能執䑕　庖丁為文惠君解牛¶
<pb:KR3k0025_WYG_098-48a>¶
曰臣之刀十九年矣所解數千牛矣而刀刃若新發於¶
硎彼節者有間而刀刃者無厚以無厚而入有間恢恢¶
乎其於逰刃必有餘地矣　或聘於莊子莊子曰子見¶
夫犧牛乎衣以文繡食以芻菽及其牽入於太廟雖欲¶
為孤犢其可得乎(莊/子)剥牛皮鞹以為鼔正三軍之衆然¶
為牛計者不若服軛也(淮南/子)¶
史騎刼攻即墨田單用牛千頭縳刃其前結火其尾穿¶
城而出牛燕師夜大驚所觸皆死燕師大敗遂收齊城¶
<pb:KR3k0025_WYG_098-48b>¶
(史/記)丙吉問牛喘　龔遂使民賣劍買牛賣刀買犢(西漢/書)¶
漢光武初起騎牛殺新野尉乃得馬　劉寛嘗行有人¶
失牛者乃就寛車中認之寛無所言有頃認者得牛而¶
送還叩頭而謝寛曰物有相類事容脱誤幸勞見歸何¶
為謝之(後漢/書)蔣琰曽夢牛頭流血問於趙直直曰牛角¶
及口公字也血者事明也夢吉矣(蜀/志)羊篇祜之姪也歴¶
官清慎有私牛於官舍産犢及還而留之　郭舒嘗有¶
鄉人盜食舒牛事覺來謝舒曰卿飢所以食牛耳餘肉¶
<pb:KR3k0025_WYG_098-49a>¶
可共啖之　王濟性豪侈王愷有牛名八百里駮嘗瑩¶
其蹄角濟請以錢千萬與牛對射而賭之濟一發破的¶
因趣左右探心作炙一啖而去(晉/書)禇彦回父湛之有牛¶
墜井湛之率左右營救彦回下簾不視　顧憲之為建¶
康令有盜牛者與本主争牛憲之乃令解牛任其所去¶
牛徑還本宅盜者伏其罪(宋/書)牛宏有弟曰弼嘗因醉射¶
殺宏車牛還宅其妻曰叔射殺牛矣宏聞之無所怪(隋/書)¶
傳記牛經自寗戚傳百里奚漢世河西薛公得其書至¶
<pb:KR3k0025_WYG_098-49b>¶
魏世髙堂生傳晉高祖宣皇帝後王愷秘其書(相牛/經)使¶
烏獲疾引牛尾絶力殫而牛不行逆也使五尺豎子引¶
其綣而恣所之順也(吕氏/春秋)堯讓天下於許由由逃之巢¶
父聞而洗耳於池濱樊仲父牽牛飲之見巢父洗耳乃¶
驅牛而還恥令牛飲其下流(逸士/傳)秦穆公見百里奚牛¶
肥問何以致也對曰臣飲食以時使之不以暴有險先¶
後之以身是以肥也(説/苑)秦李氷為蜀守江神嵗取童女¶
二人為婦氷自以其女與神為婚徑至神祠厲聲責之¶
<pb:KR3k0025_WYG_098-50a>¶
因忽不見良久有兩蒼牛鬭於岸旁有頃氷還流汗謂¶
官屬曰南向腰中正白者我綬也主簿刺殺北面者江¶
神遂死(風俗/通)民有牛暴管寧田者寧為牽著凉處自飲¶
食還牛主主得牛大慙(高士/傳)天竺僧養一㹀牛日得乳¶
三升有一人乞乳牛曰我前身為奴偷汝食今生以乳¶
償之所給有限不可得也(宣驗/記)¶
集若知牛乎牛之為物魁形巨首垂耳抱角毛革疎厚¶
牟然而鳴黄鍾滿脰抵觸隆曦日耕百畆往來修直植¶
<pb:KR3k0025_WYG_098-50b>¶
乃禾黍自種自歛服箱以走輸入官倉已不適口冨窮¶
飽飢功用不有䧟泥蹷塊常在草野人不慙愧利滿天¶
下皮角見用肩尻莫保或穿緘縢或實爼豆(栁子厚/牛賦)¶
本朝牛生天地間益物用最大其功配坤元彖爻參衆¶
卦血毛類上帝貯饗景福介宗廟及賓客百禮無不在¶
引來刺中田粒食烝民賴服箱走四方竭力任重載(司/馬)¶
(公/)千里煙草緑連山新雨足老牛抱朝飢向山影觳&KR1100;¶
　犢兒狂走先過浦却立長鳴待其母母子為人實倉¶
<pb:KR3k0025_WYG_098-51a>¶
廩汝飽不慙人愧汝(陳去/非)老子傾囊得萬錢石帆山下¶
買烏犍牧童避雨歸來晩一笛春風草滿川(陸放/翁)¶
　　　羊¶
經羝羊觸藩羸其角　兊為羊(易/)召南之國化文王之¶
政在位皆節儉正直徳如羔羊也　誰謂爾無羊三百¶
維羣　爾羊來思其角濈濈　牂羊羵首(詩/)羊人掌羊¶
牲(周/禮)羊曰柔毛　羊泠毛而毳羶(禮/)華元殺羊食士其¶
御羊斟不與及戰曰疇昔之羊子為政今日之事我為¶
<pb:KR3k0025_WYG_098-51b>¶
政與入鄭師故敗(左/傳)子貢欲去告朔之餼羊子曰賜也¶
爾愛其羊我愛其禮　其父攘羊而子證之(論/語)¶
子大道以多岐亡羊(列/子)善養生者如牧羊然視其後者¶
而鞭之(莊/子)仲尼為魯司冦沈猶氏不敢朝飲其羊(荀/子)齊¶
莊公之臣王國卑與中里檄者訟三年獄不决使二子¶
共一羊盟齊之社讀王國卑之辭已盡中里檄之辭未¶
半祭羊起而觸中里檄齊人以為有神驗(墨/子)羊質而虎¶
皮見草而悦見豺而戰(揚/子)¶
<pb:KR3k0025_WYG_098-52a>¶
史左慈有神術曹操欲殺之慈卻入壁中不知所在後¶
人逢慈於陽城山頭因復逐之慈乃走入羊羣操知不¶
可得令就羊中告之曰不復相殺本試君術耳忽一老¶
羝屈前膝人立言曰遽如許追者欲執之於是羣羊數¶
百皆化為羝並屈膝人立言曰遽如許遂莫知所取焉¶
(後漢/書)¶
傳記羊祥也象四足角尾之形(説/文)羊一名髯鬚主簿(古/今)¶
(注/)季栢子穿井獲土缶其中有羊(國/語)魯哀公穿井得一¶
<pb:KR3k0025_WYG_098-52b>¶
玉羊焉孔子見曰水之精為玉土之精為羊此羊肝土¶
也公使殺之視肝即土矣(韓詩/外傳)甄宇號瘦羊博士(見獵/日類)¶
黄初平叱白石成羊(見牧/類)衛玠少時乘白羊車入市觀¶
者咸曰誰家璧人(别/傳)宗定伯夜行忽逢一鬼相與為侣¶
問鬼曰鬼何所畏曰唯不喜人唾既至宛便擔鬼著頭¶
上徑詣宛市化為羊恐其變亟唾之賣之得錢千五百¶
時人謂宗定伯賣鬼得千五百(搜神/記)¶
本朝剪毛胡羊大如馬　宜畜使汝羊如&KR0874;(東/坡)春風飽¶
<pb:KR3k0025_WYG_098-53a>¶
識大官羊　細肋柔毛飽臥沙煩公遣騎送寒家忍令¶
無罪充庖宰留與兒童駕小車　至今風低草&KR0766;&KR0766;見¶
白石　士或不價五羖皮(山/谷)¶
　　　犬¶
經艮為狗(易/)西旅底貢獒(書/)無使尨也吠　盧令令(詩/)¶
犬赤股而躁臊(周/禮)効犬者左牽之　犬曰羮獻　敝蓋¶
不棄為埋狗也(禮/)晉侯飲趙盾酒伏甲將攻之其右提¶
彌明扶以下公嗾夫獒焉明搏而殺之盾曰棄人用犬¶
<pb:KR3k0025_WYG_098-53b>¶
雖猛何為　國人逐瘈狗瘈狗入於華臣氏　叔孫婼¶
如晉吏人請其吠犬弗與及將歸殺而與之食　國狗¶
之瘈無不噬也(左/傳)靈公食趙盾公曰聞子利劍以示我¶
彌明曰何故拔劒於君所盾知之躇階而走公有周狗¶
謂之獒亦躇階從之彌明逆而踆之絶頷趙盾顧曰君¶
之獒猶不如臣之獒也(公羊/傳)¶
子楊朱之弟曰布衣素衣而出緇衣而反其狗迎而吠¶
楊布怒楊朱曰向者使汝狗白而往黒而來豈能無怪¶
<pb:KR3k0025_WYG_098-54a>¶
哉(列/子)徐無鬼見魏文侯曰吾相狗也下之質執飽而止¶
是狸徳也中之質若視日上之質若亡其一(莊/子)康衢長¶
者字童曰善摶字犬曰善噬賔客不過門三年始改之¶
賔客復往(尹文/子)猘狗不自投於河(淮南/子)¶
史范蠡遺大夫種書狡兔死走狗烹　范雎説秦昭王¶
曰夫以秦而治諸侯譬猶縱韓盧而摶蹇兔也　高祖¶
詔齊捕蒯通通至上曰若教淮隂侯反乎對曰跖狗吠¶
堯堯非不仁犬固吠非其主(史/記)岑熈為魏郡太守輿人¶
<pb:KR3k0025_WYG_098-54b>¶
歌之曰吠狗不驚足下生氂　靈帝於西園弄狗著進¶
賢冠帶綬(後漢/書)昌邑王弄狗冠方山冠龔遂曰王之左¶
右皆狗而冠(續漢/書)杜預有癭疾初攻吳吳人憚其智以¶
瓠繫狗頸而示之預恨之及平吳盡殺其狗(晉/書)張彪敗¶
後唯常所養一狗在彪左右及彪被害黄倉皥叫寃轉¶
血中(隋/書)¶
傳記狗四尺為獒(爾/雅)犬狗之有懸蹄者也　尨犬之多¶
毛者也　狗叩也叩氣吠以守也(説/文)盧韓良犬也促(音/鵲)¶
<pb:KR3k0025_WYG_098-55a>¶
宋良犬也&KR1807;逐虎犬也(字/林)殷虞晉獒楚茹黄韓盧宋鵲¶
並犬屬(廣/雅)狗斗精之所生也(宋均/注)高辛氏時犬戎為亂¶
帝曰有討之者妻以美女帝之狗名槃瓠亡三月而殺¶
犬戎以其首來帝以女妻之生男為狗生女為美人封¶
為狗氏國(𤣥中/記)晏子短使楚楚人為門於大門側延晏¶
子晏子曰使狗國者從狗門入今使楚不當從此門入¶
(晏子/春秋)荆王得茹黄之狗以畋雲夢(吕氏/春秋)一犬吠形百犬¶
吠聲(潛文/論)陸機有犬名黄耳機羇官京師久無家問戯¶
<pb:KR3k0025_WYG_098-55b>¶
問犬曰汝能齎書馳還取消息不犬喜搖尾作聲應之¶
機試為書盛以竹筒繫之犬頸犬徑至機家口銜竹筒¶
作聲示人機家開筒取書作答内竹筒中復繫犬頸仍¶
馳還洛(述異/記)㑹稽張然滯役不歸婦與奴私通然養一¶
狗名曰烏龍後歸奴與婦謀殺然狗注晴䑛脣視奴然¶
呼烏龍狗即應聲盪奴奴失刀伏然取刀殺奴(續搜/神記)¶
集猛犬狺狺而迎吠兮關梁閉而不通(楚/辭)毛踰紫豔光¶
雙眉如白璧時頻伸而振迅若應龍之騰擲爪類刀戈¶
<pb:KR3k0025_WYG_098-56a>¶
牙如劍㦸(賈岱/宗)足懸鈎爪口含表牙首類驤螭尾如騰¶
蛇勢似凌青雲目若泉中星轉視流光采曜赤精(付/𤣥)¶
本朝烏啄本海&KR0729;幸我為之主食餘已瓠肥終不憂鼎¶
爼晝馴識賓客夜悍為門戸知我當北還掉尾喜欲舞¶
跳踉趂僮僕吐舌喘汗雨長橋不肯躡徑渡清深浦拍¶
浮似鵝鴨登岸劇虓虎盜牛亦小疵鞭䇿當貫汝再拜¶
主謝恩天不遣言語何當寄家書黄耳定乃祖(東/坡)¶
　　　豕¶
<pb:KR3k0025_WYG_098-56b>¶
經豶豕之牙吉　睽孤見豕負塗　羸豕孚蹢躅　坎¶
為豕(易/)一發五豝一發五豵　有豕白蹢(詩/)豕望視而¶
交睷腥(周/禮)豕曰剛鬛豚曰腯肥　天子以彘嘗麥(禮/記)齊¶
侯田于具丘見大豕從者曰公子彭生也公怒射之豕¶
人立而啼　昔有仍氏生女后䕫取之生伯石實有豕¶
心謂之封豕　衛靈公為夫人南子召宋朝太子過宋¶
野人歌之曰既定爾婁豬盍歸吾艾豭(左/傳)¶
子陽貨闞孔子之亡也而饋孔子烝豚(孟/子)孔子窮於陳¶
<pb:KR3k0025_WYG_098-57a>¶
蔡之間子路享豕孔子不問肉所從來而食之(墨/子)朔人¶
獻燕昭王以大豕曰今年百二十矣人謂豕仙王命冡¶
宰養六十五年其重千鈞燕相謂王奚不饗之王乃命¶
宰夫膳之夕見夢於燕相曰造化勞我以豕形食我以¶
人穢吾患其生久矣仗君之靈得化吾生(蔣/子)祝宗人𤣥¶
端以臨牢筴説彘曰汝奚惡死吾將三月犧汝七日戒¶
三日齋藉白茅加汝肩尻乎雕爼之上則汝為之乎為¶
彘謀曰不如食以糟糠而錯之牢筴之中(莊/子)¶
<pb:KR3k0025_WYG_098-57b>¶
史子路好勇冠雄雞佩豭豚(史/記)郅都從景帝入上林賈¶
姬在厠野彘入厠上欲自持兵救都諫之乃止　竇太¶
后好老子書召袁固問固曰此家人言耳太后怒使固¶
下圈擊豕(漢/書)朱穆嘗養猪有病使人賣之語之云當自¶
告買者言病也賣猪者售不言病且直過多穆怪之賫¶
半直以還(後/漢)挹婁國其俗好養猪食其肉衣其皮冬以¶
猪膏塗身(魏/志)愍懐太子嘗従帝觀豕牢言於帝曰豕甚¶
肥何不殺以享士而使久費五穀帝拊其背曰此兒當¶
<pb:KR3k0025_WYG_098-58a>¶
興我家(晉/書)陸逞累除京兆尹郡界有豕生數子經旬而¶
死其家又有豶豕遂乳養之時以逞仁政所致(北/史)¶
傳記燕朝鮮之間謂之豭關東謂之彘或謂之豕吳楚¶
謂之豨其子或謂之豚或謂之貕吳楊之間謂之猪(方/言)¶
猪一名參軍(古今/注)朱浮與彭寵書曰往時遼東有豕生¶
子白頭異而獻之行至河東羣豕皆白懐慙而還若以¶
子功論於朝廷則遼東豕也(東觀/漢記)¶
集稟太隂之沈精標羣形於𤣥質體肥腯而洪茂長無¶
<pb:KR3k0025_WYG_098-58b>¶
心以逰逸資豢養於人主雖無爵而有秩(袁俶/文)剛鬛之¶
族號曰豪狶毛如鑚錐中有激矢(山海經/圗賛)¶
本朝嘴長毛短淺含臕久向山中食藥苗蒸處已將蕉¶
葉褁熟時兼用杏漿澆紅鮮雅稱金盤飣軟熟真堪玉¶
筋挑若把毡根來比並毡根自合喫藤條(仇池/筆記)¶
　　　猫¶
經有猫有虎(詩/)迎猫為其食田䑕也(禮/)¶
子使牛捕䑕不如猫性之捷(尹文/子)¶
<pb:KR3k0025_WYG_098-59a>¶
史高宗廢王后立武后良娣罵曰願得一日為猫阿武¶
為䑕吾扼其喉以報今日即足矣武后聞之不恱約六¶
宫不許畜猫　朱泚軍中有猫乳䑕者泚獻之為祥崔¶
祐甫獨不賀曰禮云迎猫為其食田䑕也以其除害故列¶
祀典今反乳之是謂失常故不敢賀(唐/書)¶
傳記猫目睛旦暮圎及午豎歛如綖其鼻端常冷唯夏¶
至一日暖俗言猫洗面過耳則客至一名蒙貴一名烏¶
圚(雜/爼)¶
<pb:KR3k0025_WYG_098-59b>¶
集司徒北平王家猫有生子同日者其一母死焉有二¶
子飲於死母母且死其鳴咿咿其一方乳其子若聞之¶
起而若聽之走而若救之銜其一置其棲又往如之反¶
而乳之若其子然噫亦異之大者夫猫畜也非性於仁¶
義者也其感於所畜者乎(韓/文)¶
本朝夫養猫以去䑕不可以無䑕而養不捕之猫(東/坡)秋¶
來䑕輩欺猫死窺瓮翻盆攪夜眠聞道狸奴將數子買¶
魚穿栁聘含蟬　養得猫奴立戰功將軍細栁有家風¶
<pb:KR3k0025_WYG_098-60a>¶
一簞未厭魚餐薄四壁常令䑕穴空(山/谷)果鹽迎得小狸¶
奴盡䕶山房百卷書慙愧家貧䇿勲薄寒無毡坐食¶
無魚(陸放/翁)¶
　¶
　¶
　¶
　¶
　¶
<pb:KR3k0025_WYG_098-60b>¶
　¶
　¶
　¶
　¶
　¶
　¶
　¶
　　記纂淵海卷九十八¶
