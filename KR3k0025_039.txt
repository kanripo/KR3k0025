# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:33.948646
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷三十九
<pb:KR3k0025_WYG_039-1a>¶
欽定四庫全書¶
　記纂淵海卷三十九　　　宋　潘自牧　撰¶
　　人倫部¶
　　　祖父母¶
經逮事父母則諱王父母不逮事父母則不諱王父母¶
(記/)父之考為王父父之妣為王母(爾/雅)¶
史鄭當時知友皆大父行(西漢/本傳)賈逵自為兒戲弄常設¶
部伍祖父習異之曰汝大必為將(魏/志)張憑字長宗祖鎭¶
<pb:KR3k0025_WYG_039-1b>¶
蒼梧太守憑年數嵗鎮謂其父曰我不如汝有嘉兒憑¶
曰阿翁詎宜以子戲父乎(晉/書)苻堅幼而無賴祖洪甚惡¶
之生無一目洪戲之曰吾聞瞎兒一淚生怒引刀自刺¶
出血曰此亦一淚洪鞭之生曰性耐刀槊不堪鞭箠洪¶
曰吾將以爾為奴生曰可不如石勒也(本/傳)范喬祖父馨¶
臨終執其手曰恨不見女成人因以所用硯與之(陳/書)李¶
百藥為童兒時多疾病祖母趙氏故以百藥為之名(唐/書)¶
傳記潘尼稱祖曰家祖(顔氏/家訓)侯霸子孫稱其祖父曰家¶
<pb:KR3k0025_WYG_039-2a>¶
公(同/上)臣無祖母無以至今日祖母無臣無以終餘年母¶
孫二人更相為命(文選李令/伯陳情表)¶
　　　父¶
經家人有嚴君焉父母之謂也(易/)父兮生我(詩/)靡瞻匪¶
父　陟彼岵兮瞻望父兮　無父何怙(同/上)父子之天¶
父子一體　父子首足也　父至尊也(同/上)由命士以上¶
父子皆異宫(記/)父之親子也親賢而下無能　父尊而¶
不親(同/上)父作之子述之(中/庸)為人父止於慈(大/學)母取其愛¶
<pb:KR3k0025_WYG_039-2b>¶
而君取其敬兼之者父也(孝/經)¶
子父子主恩(孟/)父子之間不責善(離婁/下)君子之扵子愛¶
之而勿面使之而勿貎(面貎謂以顔色慰恱之/不欲施小恵也荀子)為人父¶
寛恵而有禮(君/道)石奮石建父子之美也無是父無是子¶
無是子無是父(楊孝/至)¶
傳子之能仕父教之忠(左僖二/十二)父一而已　父慈而教¶
(昭/六)魏奚達驍勇周文曰非此父不生此子(北/史)¶
傳記客有問陳季方曰足下家君有何功徳而荷天下¶
<pb:KR3k0025_WYG_039-3a>¶
重名季方曰吾家君譬如桂生扵太山之阿上有萬仭¶
之高下有不測之淵上為甘露所沾下有淵泉所潤當¶
此之時焉知泰山之高淵泉之深不知有功徳與無也¶
(世/說)父子之嚴不可以狎骨肉之愛不可以簡簡則慈愛¶
不接狎則怠忽生焉(北齊顔/氏家訓)陳思王稱其父為家父(同/上)¶
囝别郎罷心摧血下(囝音蹇閩俗呼子為囝父為/郎罷唐顧况補亡哀閩章)¶
　　　諸父¶
經既有肥羜以速諸父詩諸父兄弟備言燕私(變小/楚)親¶
<pb:KR3k0025_WYG_039-3b>¶
親則諸父昆弟不怨(記中/庸)父之昆弟先生為世父後生¶
為叔父(爾/雅)¶
子王珪従子求續經子曰叔父通何徳以之哉珪曰勿¶
辭也(文中子/闗朗篇)¶
史荀攸字文達祖父曇攸少孤及曇卒故吏張推求守¶
曇墓攸年十三疑之謂叔父衢曰此吏有非常之色殆¶
將姦亂衢悟乃推問果殺人亡命因是異之(魏/志)曹操少¶
無賴叔父數言之扵嵩操患之後逢叔父扵路乃陽敗¶
<pb:KR3k0025_WYG_039-4a>¶
面喎口叔父以告嵩呼操曰叔父言汝中風已差乎操¶
曰初不中風但失愛叔父故見罔耳(晉書曹/瞞傳)王湛字處¶
沖司徒渾之弟兄子濟輕之嘗詣湛見周易謂曰叔父¶
何用此為湛曰體中不佳時脫復看耳(復一作/腹恐非)濟請言¶
之湛剖析𤣥㣲妙有竒趣濟才氣抗邁扵湛畧無子姪¶
之敬既聞其言心形俱肅　王湛有隠徳宗族皆以為¶
癡武帝見濟曰癡叔死未濟曰臣叔不癡同稱其美(同/上)¶
　　　母¶
<pb:KR3k0025_WYG_039-4b>¶
經家人有嚴君焉父母之謂也(易/)母氏劬勞(詩/)母氏聖¶
善(同/上)陟彼屺兮瞻望母兮　靡依匪母　無母何恃¶
母兮鞠我(同/上)父在為母何以期也屈也至尊在不敢伸¶
其私尊也(儀禮/䘮服)父卒繼母嫁従為之服報傳曰何以期¶
也貴終也(嘗為母子/貴重其恩)繼母之配父與因母同故孝子不¶
敢殊也(同上注因/猶親也)子上之母死而不䘮門人問子思曰¶
昔者子之先君子䘮出母乎子思曰為伋也妻者是為¶
白也母不為伋也妻者不為白也母故孔氏之不䘮出¶
<pb:KR3k0025_WYG_039-5a>¶
母自子思始也(記檀/弓上)伯魚之母死期而猶哭夫子聞之¶
曰誰與哭也門人曰鯉也夫子曰嘻其甚也伯魚聞之¶
遂除之(同/上)為父後者為出母無服(䘮/服)母親而不尊(表/記)母¶
之親子也賢則親之無能則憐之(同/上)¶
子幼被慈母三遷之教(孟/)曽參後母遇之無恩其妻蒸¶
藜不熟出之(家/語)¶
史陸續母截肉未嘗不方㫁葱以寸為度(東漢/本傳)王祥性¶
至孝繼母朱氏遇之無道祥愈恭謹朱氏子覽年數嵗¶
<pb:KR3k0025_WYG_039-5b>¶
每見祥被楚撻輒涕泣抱持母母以非理使祥覽輒與¶
祥俱往及長娶妻母虐使祥妻覽妻亦趨而共之祥漸¶
有時譽母深疾之宻使鴆祥覽知之徑起取酒祥争而¶
不與母遽奪之自後母賜祥饌覽輒先嘗(通鑑魏/元帝紀)天后¶
上表請自今父在為母服齊衰三年(唐髙/宗紀)韋嗣立承慶¶
之異母弟也母王氏遇承慶甚酷每杖承慶嗣立必解¶
衣請代母不許輒私自杖母乃為之漸寛(唐武/后紀)李公孝¶
四歲䘮母九歲外繼其後父更别娶後妻至是而亡劉¶
<pb:KR3k0025_WYG_039-6a>¶
炫以為無撫育之恩議不解任劉子翊駁之曰傳云繼¶
母同母也當以配父之尊居母之位齊杖之制皆如親¶
母繼母在父之室則制同親母若謂非有撫育之恩同¶
之行路何服之有乎服既有之心䘮焉可獨異今言令¶
許不解何其甚繆以親繼親既等故心䘮不得有殊如¶
謂繼母之來在子出之後制有淺深考之經傳未見其¶
文昔長沙人王毖漢末為上計詣京師既而吳魏隔絶¶
毖在内國更娶生子昌毖死後為東平相始知吳之母¶
<pb:KR3k0025_WYG_039-6b>¶
亡便請繋居重不攝事于時議者不以為非然則繼之¶
與前於情無别若要以撫育始生服制王昌復何足云¶
乎又晉鎭南將軍羊祜無子取弟子伊為子祜薨伊不¶
服重祜妻表聞伊辭田伯生存養也伊不敢違然無父¶
命故還本生尚書彭權議子之出養必由父命無命而¶
出是為叛子扵是下詔従之然則心服之制不得縁恩¶
而生也然本父後妻因父而得母稱若如來㫖本父亦¶
可無心䘮乎何直父之後妻也事奏竟従子翊之議(栁/文)¶
<pb:KR3k0025_WYG_039-7a>¶
(劉子/翊)¶
傳記陳思王稱其母為家母(顔氏/家訓)魯母師魯九子之寡¶
母也穆公賜號母師(列女/傳)¶
集母訓曰慈(嵇含/傳)上堂拜家慶(選秋/胡詩)太夫人御板輿(選/閒)¶
(居/賦)芬芬孟母鄰(杜/詩)¶
　　　舅姑¶
經婦人不飾不敢見舅姑(記/)婦事舅姑如事父母下氣¶
怡聲問衣燠寒疾痛苛癢而敬抑搔之出入則或先或¶
<pb:KR3k0025_WYG_039-7b>¶
後而敬扶持之(内/則)婦將有事大小必請扵舅姑(不敢/専行)舅¶
姑之所有命之應唯敬對不敢噦噫&KR0329;咳欠伸跛倚睇¶
眡唾咦寒不敢襲癢不敢搔不敢袒裼　舅姑之衣衾¶
簟席枕几不傳(移/也)杖屨勿敢近　舅没則姑老(注傳家/事扵子)¶
(婦也/同上)婦盥饋舅姑卒食婦餕餘私之也(郊特/牲)婦稱夫之¶
父曰舅稱夫之母曰姑在則曰君舅君姑没則曰先舅¶
先姑(爾/雅)¶
子室無空虛則婦姑勃豀(莊子外物篇/注争處也)吾聞先生姑(國/語)¶
<pb:KR3k0025_WYG_039-8a>¶
　婦養姑者也(左/)姑慈婦聴禮也(同/上)禮送女父誡之曰¶
謹従汝舅之言母誡之曰謹従汝姑之言(榖/梁)婦姑不相¶
說則反唇而相稽(稽計也西/漢賈誼傳)顔師古曰尊章猶言舅姑¶
也(西漢廣川/王傳注)舅姑之心豈可失常哉(東漢列女曹/世叔妻傳)¶
傳記古者子婦供事舅姑旦夕在側與男女無異(北齊/顔氏)¶
(家/訓)婦對舅姑之稱(同/上)¶
　　　庻母(附所生母/及慈母)¶
經為庶母何以小功以慈已加也(儀禮/䘮服)士為庶母何以¶
<pb:KR3k0025_WYG_039-8b>¶
緦也以名服也大夫以上為庶母無服　慈母如母傳¶
曰妾之無子者妾子之無母者父命妾曰女以為子命¶
子曰女以為母若是則生養之終其身如母死則葬之¶
三年如母貴父之命也(同/上)諸母不漱裳(記曲禮上注庶/母也庶母賤可)¶
(使漱衣不/可使漱裳)婦謂夫之庶母為少姑(爾/雅)¶
子王子有其母死者其傅為之請數月之䘮(孟/子)¶
史母以子貴(注妾子立則母得為夫/人成風是也公羊隠元)王符無外家(東漢/本傳)¶
阮孚之母即姑婢也(晉書/本傳)周顗母李氏字絡秀顗父為¶
<pb:KR3k0025_WYG_039-9a>¶
安東將軍求絡秀為妾父兄不許絡秀曰門户殄瘁何¶
惜一女子遂與之生嵩顗曰我屈節為汝家妾(同/上)崔道¶
固諸兄逼道固所生母自致酒炙客前道固驚起接取¶
謂客曰家無人力老親自執劬勞諸客皆知其兄等所¶
作咸起拜謝其母母謂道固曰我不足以報貴賓汝冝¶
荅拜(後魏/志)李迥秀母氏庶賤而色養過人(通鑑唐則/天紀下卷)¶
傳記裴秀母是婢秀年十八有令望而嫡母妬猶令秀¶
母親下食與衆賓賓見竝起拜之答曰㣲賤豈冝如此¶
<pb:KR3k0025_WYG_039-9b>¶
當為小兒故耳於是嫡母乃不敢復役之(語/林)漢中程文¶
矩妻者李法之娣也有二男前妻四子以母非所生憎¶
毁日積而穆姜慈愛温仁撫字益隆衣食資供皆兼倍¶
所生或謂母曰四子不孝甚矣何不别居以逺之對曰¶
吾方以義相導使其自遷善也及前妻長子興遇病困¶
篤母惻隱自然親調藥膳恩情篤宻興疾久乃瘳扵是¶
呼三弟謂曰繼母慈仁出自天授吾兄弟不識恩養禽¶
獸其心雖母道盡隆我曹過惡亦已深矣遂將三弟詣¶
<pb:KR3k0025_WYG_039-10a>¶
南鄭獄陳母之徳狀已之過乞就刑辟(東漢列/女傳)¶
　　　諸母¶
經世母叔母何以亦期也以名服也(儀禮/䘮服)父之兄妻為¶
世母父之弟妻為叔母(爾/雅)¶
史宗室諸母因酣恱曰文叔少時謹信唯直柔耳今迺¶
能如此(後光/武紀)謝瞻幼孤叔母撫育有恩同於至親(宋/書)¶
傳記羊祜年十五而孤事伯母蔡氏以孝聞(三十國/春秋)¶
　　　夫婦¶
<pb:KR3k0025_WYG_039-10b>¶
經夫夫婦婦而家道正(易/)夫婦之道不可以不久也故¶
受之以恒(同/上)宜其室家　宜其家人(詩桃/夭)糓則異室死¶
則同穴(詩/)女曰雞鳴士曰昧旦子興視夜明星有爛(詩/)¶
蟲飛薨薨甘與子同夢(同/上)妻子好合如鼓瑟琴(常/棣)夫婦¶
以禮義合顔色相親亦不可以顔色衰棄其相與之禮¶
(邶谷/風箋)夫婦一體也(儀禮/䘮服)夫尊於朝妻貴於室(同/上)夫婦之¶
禮唯及七十同藏無間(内/則)妻將生子及月辰居側室夫¶
使人日再問之(同/上)一與之齊終身不改(郊特/牲)合&KR0543;而飲¶
<pb:KR3k0025_WYG_039-11a>¶
(同/上)夫義婦聴(記/)夫婦和家之肥也　君子之道造端乎¶
夫婦(同/上)共牢而食合&KR0543;而酳所以合體同尊卑以親之¶
也(記/)日之與月隂之與陽相須而後成也(記/)¶
子夫婦有别(孟/子)夫婦之道不可不正也(荀大/畧)¶
史冀缺耨其妻饁之敬相待如賔(左僖三/十二)鳥獸猶不失¶
儷(成十/一)夫和而義妻柔而正(昭/六)為夫婦内外二經二物¶
(昭二/十五)易基乾坤詩始闗雎夫婦之際人道之大倫也(史/外)¶
(戚世/家)夫婦之道有義則合無義則離(西/漢)夫婦人倫大綱¶
<pb:KR3k0025_WYG_039-11b>¶
夭壽之萌也(王吉/䟽)夫婦之好父不能得之於子(通鑑漢/光武紀)¶
何曽閨門整肅與妻相見正衣冠相待如賔己南面妻¶
北面再拜上酒一嵗不過再三(晉/書)山濤布衣家貧謂妻¶
韓氏曰忍饑寒我後當作公但不知卿堪為公夫人不¶
耳(本/傳)沈文季飲酒至五斗妻王氏飲亦至三斗常對食¶
竟日(宋/書)夫貴扵朝妻榮扵室(後魏/志)¶
傳記夫婦之道人倫之始王化之端也(吳越/春秋)惟夫妻為¶
同庖(劉向列/女傳)王渾妻鍾夫人每嘗卿渾渾曰詎可爾妻¶
<pb:KR3k0025_WYG_039-12a>¶
曰憐卿愛卿是以卿卿我不卿卿誰當卿卿(世/說)¶
集合昏尚知時鴛鴦不獨宿(杜/詩)非是夫不稱是妻(白樂/天)¶
結髪為夫妻恩愛兩不疑(蘓子/卿詩)音容相眷戀羽翮兩逶¶
迤　飛翻不異林和鳴多好音(陳子/昂集)雜佩以迎之寳瑟¶
以友之其相得如青鳥翡翠之婉孌矣(同/上)謂言琴與瑟¶
糟糠結久長(盧仝/詩)夫婦之道參配隂陽通逹神明夫不¶
賢則無以御婦婦不賢則無以事夫夫不御婦則威儀¶
廢婦不事夫則義禮堕夫婦之好終身不離夫有再娶¶
<pb:KR3k0025_WYG_039-12b>¶
之義婦無二適之文(東漢列/女傳)¶
　　　夫¶
經夫子制義従婦凶也(易/)夫者妻之天也(儀禮/䘮服)婦人稱¶
夫曰良(士昏/禮注)夫也者以知帥人者也(記郊/特牲)¶
子良人者所仰望而終身也(孟/)為人夫致功而不流致¶
臨而有辨(荀君/道)¶
史夫主嘉美(東漢列/女傳)夫主之不可以不事　正色端操¶
以事夫主(同/上)¶
<pb:KR3k0025_WYG_039-13a>¶
傳記婦人既嫁以夫為天父母降服一等無二天之義¶
(列女/傳)¶
集非是夫不稱是妻(白樂/天)藁砧今何在(夫也樂/府解題)¶
　　　妻¶
經唯酒食是議(詩/)妻子好合如鼔瑟琴(同/上)父在則為妻¶
不杖(儀禮/䘮服)為妻何以期也妻至親也(記檀/弓)為伋也妻者¶
是為白也母不為伋也妻者是不為白也母(同/上)大夫内¶
子(註適妻也/記曽子問)不敢藏於夫之篋笥不敢共湢浴夫不在¶
<pb:KR3k0025_WYG_039-13b>¶
斂枕篋簟席韣器而藏之(内/則)子甚宜其妻父母不說出¶
子不宜其妻父母曰是善事我子行夫婦之禮焉没身¶
不衰(同/上)妻也者親之主也敢不敬與(哀公/問)¶
子為人妻夫有禮則柔従聴侍夫無禮則恐懼而自悚¶
(荀君/道)列子之妻曰妾聞有道之士妻子皆得佚樂(莊/子)¶
史叔向對齊晏嬰曰撫有晉國賜之内主(左昭/三)婢子侍¶
巾櫛(僖二/十二)有息女願為箕箒妾(西漢/髙紀)妻者夫之隂(杜欽/傳)¶
東方朔割名扵細君(揚雄傳解嘲師古曰以肉/歸遺細君是損割其名)宋𢎞曰¶
<pb:KR3k0025_WYG_039-14a>¶
糟糠之妻不下堂(東漢/本傳)黄承彦者高爽開朗為沔南名¶
士謂諸葛孔明曰聞君擇婦身有醜女黄頭黑色而才¶
堪相配孔明許即載送之時人以為樂鄉里為之諺曰¶
莫作孔明擇婦正得阿承醜女(三國志註/襄陽記)賈充前妻李¶
氏坐徙後娶郭氏赦得還詔充置左右夫人郭氏怒為¶
李築舘舎於外(晉/書)禮義有愆夫則薄之(東漢列/女傳)夏侯道¶
遷不聘正室(後魏/書)¶
傳記妻齊也共奉祭祀(樊英/列傳)謝太傅兄奕女名道藴王¶
<pb:KR3k0025_WYG_039-14b>¶
凝之妻也(世/說)謝羯絶重其婦張𤣥常稱其婦(同/上)¶
集東方朔割炙於細君(漢揚雄解嘲作名/選作□各有注)作嬪君子室¶
(秋胡/詩)爰奉嬪於髙族(寡婦/賦)中饋酒食之事(總/論)細君知蠶¶
織(韓/集)卓文君作白頭吟諷相如(樂/府)¶
　　　出妻¶
經有女仳離(詩/)子甚宜其妻父母不說出(記/)妻出夫使¶
人致之曰某不敏不能従而共粢盛使某也敢告於侍¶
者主人對曰某之子不肖不敢辟誅敢不敬須以俟命¶
<pb:KR3k0025_WYG_039-15a>¶
如舅在則稱舅舅没則兄無兄則稱夫(雜記/下)¶
子婦有七出不順父母者無子者淫僻者嫉妬者惡疾¶
者多口舌者竊盜者(家語本/命篇)曽參後母遇之無恩供養¶
不衰其妻以蒸藜不熟因出之人曰非七出也參曰蒸¶
藜小物耳吾欲使熟而不用吾命況大事乎(七十二/弟子解)自¶
叔梁紇始出妻及伯魚亦出妻至子思又出妻故稱孔¶
氏三世出妻(後/序)孟子惡敗而出妻(荀子解蔽注惡/其敗徳而出妻)¶
傳王吉妻取東家棗啖吉乃去婦(西漢/本傳)鮑永事後母至¶
<pb:KR3k0025_WYG_039-15b>¶
孝妻嘗於母前叱狗永即出其妻(東漢/本傳)姜詩事母至孝¶
妻奉順尤篤母好飲江水妻常泝流而及值風不時得¶
還母渇詩責而遣之(列女/傳)黄允遣妻夏侯氏集客二百¶
人數允隠匿事十五而去允遂廢(見本/傳)李迥秀母氏族¶
賤而色養過人其妻崔氏嘗叱其媵婢母聞之不恱迥¶
秀即時出之或止之曰賢室雖不避嫌疑然過非出狀¶
何遽如此迥秀曰娶妻本以承順顔色茍違何敢留也¶
(舊唐書/本傳)¶
<pb:KR3k0025_WYG_039-16a>¶
大戴婦有七去不順父母去無子去淫去妬去有惡疾¶
去多言去竊盜去不順父母為其逆徳也無子為其絶¶
世也淫為其亂族也妬為其亂家也有惡疾為其不可¶
與共粢盛也多言為其離親也盜竊為其反義也(大戴/禮本)¶
(命/篇)¶
集姜詩出婦盖為小瑕鮑永去妻亦非大過(白樂/天判)¶
　　　反目¶
經輿脫輻夫妻反目不能正室也(易/)¶
<pb:KR3k0025_WYG_039-16b>¶
傳謝朓妻常懷刃欲殺朓不敢相見(通鑑齊/高宗)¶
集昔為鴛與鴦今為參與辰昔者常相近邈若胡與秦¶
(蘇武/詩)¶
　　　畏内¶
經夫子制義従婦凶也(易/)繫于金柅柔道牽也(同/上)惟婦¶
言是用(書牧/誓)¶
史牽扵帷廧之制(西漢鄒陽/傳讀作牆)孫權以妹妻先主妹才㨗¶
剛猛有諸兄之風侍婢百餘人皆執刀侍立先主每入¶
<pb:KR3k0025_WYG_039-17a>¶
中心常凜凜(蜀/志)王導為丞相妻曹氏性妬導甚憚之乃¶
宻營别館以處衆妾曹氏知而將往焉導恐妾被辱遽¶
命駕(晉/書)¶
　　　子¶
經子克家(易/)幹父之蠱幹母之蠱(同/上)嗣續妣祖(詩/)父為¶
長子(不言適者通上下/也亦言立適以長)傳曰何以三年也正體於上又¶
乃將所以傳重也庶子不得為長子三年不繼祖也(儀/禮)¶
(䘮/服)男子冠而不為殤(注云殤者男未/冠而死可殤者)男子二十冠而字¶
<pb:KR3k0025_WYG_039-17b>¶
(記/)大夫之子長曰能御矣士之子長曰能典謁矣庻人¶
之子長曰能負薪矣(同/上)男子生設弧於門左(内/則)子也者¶
親之後也(哀公/問)已冠而字之成人之道也(冠/義)男子生桑¶
弧蓬矢六以射天地四方(射/義)父母生之續莫大焉(孝/經)¶
子遺腹子不思其父無貎扵心也不夢見像無形扵目¶
也(淮南子/說林訓)繼子得食肥而不澤情不相往來也適子懷¶
扵燕慈母喻於荆情相往來也(列/子)¶
傳鄭文公有妾夢天與己蘭曰以是為而子以蘭有國¶
<pb:KR3k0025_WYG_039-18a>¶
香人服媚之如是(左宣/二)以母貴(隠元注以母/秩决立也)家有長子¶
曰家督(史越/世家)子者父之隂也(西漢杜/欽傳)奉先人之遺體(王/尊)¶
(傳/)自季至雄五世而傳一子故雄無他揚扵蜀(揚雄/傳)李¶
宻曰為人子者願為人兄不願為人弟兄事親之日長¶
弟事親之日短(蜀志郤/志傳注)¶
集十子若不肖不如一女英(李白/集)通子繼餘塵　揚杯¶
祝願無他語特勿頑愚似汝爺(同/上)繼體承家(白氏/六帖)驥子¶
好男兒(杜/詩)大兒九齡色清徹秋水為神玉為骨小兒五¶
<pb:KR3k0025_WYG_039-18b>¶
歲氣食牛滿堂賔客皆回頭(徐卿二/子歌)閩俗呼子為囝(音/蹇)¶
(顧况/補亡)¶
本朝何如陶家兒繞舎覔梨栗(坡/詩)羲之生五子(同/上)大兒¶
踉蹡越門限小兒咿啞語繡帳(坡/詩)¶
　　　子道¶
經凡為人子之禮冬温而夏凊昬定而晨省在醜夷不¶
争(記曲/禮)夫為人子者三賜不及車馬　夫為人子者所¶
逰必有常所習必有業恒言不稱老　為人子者居不¶
<pb:KR3k0025_WYG_039-19a>¶
主奥坐不中席行不中道立不中門不登髙不臨深不¶
茍訾不茍笑　不服闇不登危懼辱親也父母存不許¶
友以死不有私財　父母存冠衣不純素父母有疾冠¶
者不櫛行不翔言不隋琴瑟不御食肉不至變味飲酒¶
不至變貎笑不至哂怒不至詈(同/上)子之事親也三諫而¶
不聴則號泣而隨之(記曲/禮下)親有疾飲藥子先嘗之(同/上)事¶
親有隠而無犯左右就養無方服勤至死致䘮三年(檀/弓)¶
(上/)未仕者不敢稅人如稅人則以父兄之命(不専家財/也稅謂遺)¶
<pb:KR3k0025_WYG_039-19b>¶
(于人/同上)父母之衣衾簟席枕几不傳(移/也)杖履勿敢近(内/則)在¶
父母之所有命之應唯敬對不敢噦噫&KR0329;咳欠伸跛倚¶
睇眡不敢唾咦寒不敢襲癢不敢搔不敢袒裼　父母¶
有過下氣怡色柔聲以諫諫若不入起敬起孝說則復¶
諫不說與其得罪扵鄉黨州閭寧熟諫　父母雖没將¶
為善思貽父母令名必果將為不善思貽父母羞辱必¶
不果子甚宜其妻父母不說出子不宜其妻父母曰是¶
善事我子行夫婦之禮焉没身不衰　父母之所愛亦¶
<pb:KR3k0025_WYG_039-20a>¶
愛之父母之所敬亦敬之至扵犬馬盡然(同/上)親在行禮¶
於人稱父人或賜之則稱父拜之(事統於尊/記玉藻)父命召唯¶
而不諾手執業則投之食在口則吐之走而不趨親老¶
出不易方復不過時親癠色容不盛(同/上)身者父母之遺¶
體也行父母之遺體敢不敬乎(祭/義)父母愛之喜而弗忘¶
父母惡之懼而無怨父母有過諫而不逆　一舉足而¶
不敢忘父母是故道而不徑舟而不㳺不敢以先父母¶
之遺體行殆一出言而不敢忘父母是故惡言不出扵¶
<pb:KR3k0025_WYG_039-20b>¶
口忿言不反扵身不辱其身不羞其親　孝子之有深¶
愛者必有和氣有和氣者必有愉色有愉色者必有婉¶
容　父母既没謹行其身不遺父母惡名可謂能終矣¶
　父母全而生之子全而歸之可謂孝矣(同/上)子之事親¶
有三道焉生則養沒則䘮䘮畢則祭(祭/統)父母在不敢有¶
其身不敢私其財(坊/記)善則稱親過則稱己　君子弛其¶
親之過而敬其美　従命不忿㣲諫不倦勞而不怨父¶
母在不稱老言孝不言慈　閨門之内戲而不嘆　父¶
<pb:KR3k0025_WYG_039-21a>¶
母在饋獻不及車馬(同/上)仁人之事親也如事天(哀公/問)身¶
也者親之枝也敢不敬與不能敬其身是傷其親傷其¶
親是傷其本(同/上)不敢擅重事所以自卑而尊先祖也(冠/義)¶
事父母幾諫見志不従又敬不違勞而不怨(語/)故當不¶
義則子不可以不争於父(孝/經)子曰父母其順矣乎(中/庸)¶
子孝子不諛其親(莊/)孝子不生慈父之家(順/子)為人子敬¶
愛而致文(荀/)従義不従父(同/上)孝子不從命有三従命則¶
親危不従命則親安孝子不従命乃禮従命則親辱不¶
<pb:KR3k0025_WYG_039-21b>¶
從命則親榮孝子不従命乃義從命則禽獸不從命則¶
修飭孝子不従命乃敬(子/道)¶
傳子孝而箴(左昭/六)聶政曰母在政身未敢以許人也(史/本)¶
(傳/)親有嚴客帣(攸衣/䙝也)韝(音/備)鞠(曲/也)&KR0957;(其紀反與跪/同謂小跪也)侍酒於¶
前(史淳于/髠傳)¶
　　　得子¶
經維熊維羆男子之祥乃生男子載寢之牀載衣之裳¶
載弄之璋(詩/)¶
<pb:KR3k0025_WYG_039-22a>¶
史徐陵母臧氏嘗夢五色雲化而為鳯集左肩上已而¶
誕陵焉時有寳誌上人者世稱其有道陵年數嵗家人¶
攜以候之寳誌手摩其頂曰天上石麒麟也(南/史)¶
傳記王鎭惡以五月五日生家人欲棄之其祖猛曰昔¶
孟嘗君以此日生卒得相齊此兒興吾宗以鎮惡為名¶
(宋/略)¶
集男兒當門户堕地目生神(傅𤣥豫/章行)門衰祚薄晩有兒¶
息(選陳/情表)玉樹長新枝(韋應/物詩)豈料鬢(一作/髮)成雪方看掌弄¶
<pb:KR3k0025_WYG_039-22b>¶
珠(白傅/集)何時能反哺共養白頭烏　且有承家望誰論¶
得子遲(同/上)掌珠一顆兒三嵗鬢雪千莖父六旬(同/上)未知¶
門户誰為主且免詩書與别人(劉長/卿)老子釋氏親抱送¶
盡是天上麒麟兒(杜/詩)驥之子鳯之雛　渥洼汗血種天¶
上麒麟兒　衆中見毛骨猶是麒麟兒　一毛生鳯穴¶
　掌中貪得一珠新(同/上)馬梵賀人有子曰欣得掌中之¶
一珠(見杜/詩注)去嵗生兒名添丁意令與國充耘耔(韓寄盧/仝詩)¶
乳下秀嶷嶷椒蕃泣喤喤(韓/詩)姆抱幼子立側眉眼如畫¶
<pb:KR3k0025_WYG_039-23a>¶
髪漆黑肌肉玉雪可憐(韓/文)兒生三日掌中珠燕頷猿肱¶
穠李膚(文苑/英華)頭玉嶢嶢眉刷翠骨重神寒天廟器一雙¶
瞳人剪秋水竹馬梢梢摇翠尾(李賀/詩)閙來案上翻筆墨¶
塗抹詩書如老鴉(盧仝添/丁詩)添丁莫撓爺(劉乂/詩)¶
本朝虎兕可愛光陸離開眼已有百步威(歐公洗/兒歌)不惜¶
金錢散閭里(同/上)南山新掌鳯凰雛眉目分明畫不如(臨/川)¶
　　　有子¶
經子克家(易/)國人稱願然曰幸哉有子如此所謂孝也¶
<pb:KR3k0025_WYG_039-23b>¶
已(記祭/義)父有争子則身不陷扵不義(孝/經)¶
史田嬰有賤妾子名文承間問其父嬰曰子之子為何¶
曰為孫孫之孫為何曰為𤣥孫𤣥孫之孫為何曰不能¶
知也曰君用是相齊至今三王矣齊不加廣而君私家¶
富累萬金門下不見一賢者文聞將門必有將相門必¶
有相今君後宫蹈綺繡而士不得短褐僕妾餘糓肉而¶
士不厭糟糠今吾又尚厚積餘藏欲以遺所不知何人¶
而忘公家之事日損文竊怪之(史記/本傳)荀淑在朗陵涖事¶
<pb:KR3k0025_WYG_039-24a>¶
明治稱為神君有子八人並有名稱時人謂之八龍(通/鑑)¶
(漢質/紀)侍御史母丘甸謂父儉曰大人居方嶽重任國家¶
傾覆而晏然自守將受四海之責矣儉然之(魏高貴/鄉公紀)梁¶
帝曰生子當如李亞子克用為不亡矣至如吾兒豚犬¶
耳(五代/梁紀)袁術見孫䇿嘆曰使術有子如孫郎死復何恨¶
(東漢/本傳)謝鳯之子超宗有文辭帝大嗟賞謂謝莊曰超宗¶
殊有鳯毛(南/史)戴碩子法興延壽延興竝儕立善書好學¶
山隂有陳戴者家冨有錢三千萬人或云戴碩兒子敵¶
<pb:KR3k0025_WYG_039-24b>¶
陳戴三千萬錢(宋/書)王昕生九子並風流藴藉世號王氏¶
九龍(北/齊)非此父不生此子(北/史)嚴武母裴氏不為其父所¶
答獨厚其妾英武奮然以鐵鎚就英寢碎其首挺之竒¶
之曰真嚴挺之子(新唐書/本傳)憲宗謂鄭餘慶之子涵為令¶
子(本/傳)¶
傳記顔延之少有令名太祖問其父延之曰諸子誰得¶
卿風延之曰竣得臣筆測得臣聞夐得臣義(姓氏英/賢録)竇¶
禹鈞有子五人俱進士及第馮道詩曰丹桂五枝芳時¶
<pb:KR3k0025_WYG_039-25a>¶
號竇氏五龍(類/說)¶
集一園水竹今為主百卷文章更付誰(李/白)賀兄榮是見¶
兒榮(杜荀/鶴)吾知徐公百不憂積善衮衮生公侯丈夫生¶
兒有如此名位豈肯卑㣲休(杜/詩)少年嶄然見頭角衆謂¶
柳氏有子美(韓愈撰柳/宗元墓誌)¶
本朝方公之輝華顯赫之跡而其親享壽考康寧之福¶
夫得禄及親人以為幸也而公以榮名顯仕為之養綵¶
衣而戲昔以為孝也而公以金章紫綬恱其顔使天下¶
<pb:KR3k0025_WYG_039-25b>¶
為子者莫不欲其親如公之親為父母者莫不欲其子¶
如公之為子也(歐公/集)温公誌吕獻可墓未成河南監牧¶
使劉航自請書石既見其文遲回不敢書航之子安世¶
曰成吾父之名可乎代書之(聞見/録)有兒真驥子一噴羣¶
馬倒(杜/詩)惟要得家好兒子　有子還應不死同(挽梅/聖俞)生¶
男已當户(後/山)¶
　　　無子¶
史齊大倉令淳于公無子有女五人有罪當刑罵曰生¶
<pb:KR3k0025_WYG_039-26a>¶
女不生男緩急非有益(史/記)樓護有故人吕公無子歸護¶
(西漢/本傳)魏太祖時征漢中聞王粲子死嘆曰孤若在不使¶
仲宣無後(三國魏志/王粲傳)皇天無知使鄧伯道無兒(晉書鄧/攸傳)¶
傳昔有人無男而養七女父亡七女負土葬父(方輿/記)¶
集樂天無子以姪孫阿新為之後(見長慶集醉/吟先生墓誌)下無嗣¶
紹隂宰漫(韓/集)中郎有女能傳業伯道無兒可保家(韓退/之)¶
　　　䘮子¶
經子夏䘮其子而䘮其明(記/)¶
<pb:KR3k0025_WYG_039-26b>¶
子負建鼓而求亡子(莊/)¶
集鴟梟啄母腦母死子始蕃蝮蛇生子時拆裂腸與肝¶
好子雖云好未還恩與勤惡子不可說鴟梟蝮蛇然有¶
子且勿喜無子固勿嘆(韓集慰孟/東野失子)慈淚隨聲迸悲腸遇¶
物牽(白樂/天詩)傷心自嘆鳩巢拙長堕春雛養不成(同/上)¶
本朝顧况䘮子悲傷作詩曰老人䘮愛子日夜泣成血¶
老人年七十不作多時别(孔/帖)我淚猶可拭日逺當日忘¶
母哭不可聞欲與汝俱亡故衣尚懸架張乳已流牀仍¶
<pb:KR3k0025_WYG_039-27a>¶
將恩愛刄割此衰老腸(坡/詩)¶
　　　女¶
經維虺維蛇女子之祥乃生女子載寢之地載衣之裼¶
載弄之瓦(詩/)歸妹女之終也(注女終於出/嫁也易雜卦)漢有㳺女不¶
可求思(詩/)誰其尸之有齊季女　有女懷春　有女如玉¶
　顔如舜華(同/上)女子許嫁笄而字(記曲/禮上)女不言外(内/則)女¶
子十年不出姆教婉娩聴従執麻枲治絲繭織絍組紃¶
學女事以共衣服觀於祭祀納酒漿籩豆菹醢禮相助¶
<pb:KR3k0025_WYG_039-27b>¶
奠十有五年而笄二十而嫁有故二十三年而嫁聘則¶
為妻奔則為妾(同/上)女雖未許嫁年二十而筓(記/)婦人許¶
嫁不為殤(記/)¶
子女子生而願為之有家(孟/)¶
史臣有息女(西漢/高紀)淳于公無男有五女當刑公迺罵其¶
女曰生子不生男緩急非有益其小女緹縈自傷悲泣¶
迺隨其父至長安上書願没入為官婢以贖父刑罪使¶
得自新(刑法/志)張禹曰臣有一女愛女甚扵愛男逺嫁張¶
<pb:KR3k0025_WYG_039-28a>¶
掖太守蕭咸不勝父子私恩願與相近即徙咸為𢎞農¶
太守(西/漢)盜不過五女門以女貧家也(東漢陳/蕃傳)蔡邕女琰¶
字文姬博學有才辯又妙於音律(列女/傳)戴良五女並賢¶
每有求姻輒便許嫁練裳布被竹笥木屐以遣之五女¶
並能遵其訓皆有隠者之風(本/傳)古者女生三日卧之床¶
下弄之瓦磚而齊告焉卧之床下明其卑弱主下人也¶
弄之瓦磚明其習勞主執勤也齊告先君明當主繼祭¶
祀也(列女/傳)孝女曹娥者父盱於縣江泝濤迎神婆娑溺¶
<pb:KR3k0025_WYG_039-28b>¶
死不得屍骸娥年十四乃沿江號哭晝夜不絶聲旬有¶
七日遂投江而死(同/上)孔融被誅女年七歲幼弱得全寄¶
尼舎主人有遺男欲娶之女曰豈得久活或言曹操收¶
之女曰若死而有知得見父母豈非志願乃延頸就刑¶
(同/上)喬公兩女皆國色也(吳周/瑜傳)甄后年九嵗喜書輒用諸¶
兄筆硯兄言當作女愽士耶(魏志甄/后傳)郭永竒其女曰此¶
吾女中書(同/上)王肅女文義過目則識祖司徒異之曰興¶
吾家者必此女矣惜不為男(王隱書晉/文明皇后)荀崧都督荆州¶
<pb:KR3k0025_WYG_039-29a>¶
江北諸軍屯宛杜曽引兵圍之崧小女灌年十三帥勇¶
士數千人踰城突圍夜出且戰且前又為崧書求救扵¶
南中郎將周訪(通鑑晉/愍帝紀)竇毅之女聞隋受禪自投堂下¶
撫膺太息曰恨我不為男子救舅氏之患毅及襄陽公¶
主掩其口曰汝勿妄言滅吾族毅由是竒之及長以適¶
唐公李淵(陳/紀)謝道韞聰識有才辯叔父安嘗内集俄而¶
雪下安曰何所似也安兄子朗曰撒鹽空中差可擬道¶
韞曰未若柳絮因風起(晉列/女傳)¶
<pb:KR3k0025_WYG_039-29b>¶
傳記昔有人無男而養七女父亡女負土𦵏父(方輿/記)下¶
堂必從傅母保阿進退則鳴玉佩環(列女/傳)北平有女甚¶
有咎行人多求不許(搜神/記)張氏有處子小字酥香見才¶
人所為歌曲悉能諷之(麗情/集)¶
集吾家有驕女皎皎頗白晳(左思/詩)弱女雖非男慰情良¶
勝無(陶淵/明詩)唧唧復唧唧木蘭當户織不聞機杼聲惟聞¶
女嘆息問女何所思問女何所憶女亦無所思女亦無¶
所憶昨夜見軍帖可汗大㸃兵軍書十二卷卷卷有爺¶
<pb:KR3k0025_WYG_039-30a>¶
名阿爺無大兒木蘭無長兄願為市鞍馬従此替爺征¶
(晉木/蘭詩)木蘭代父去秣馬備戎行易却紈綺裳洗却鉛粉¶
妝馳馬赴軍幕慷慨攜干將(同/上)十子若不肖不如一女¶
英(李白/集)顧復長之如滋芳蘭之易茂姆師教之如琢美¶
玉之易成(吕温/集)學母無不為曉妝隨手抹移時施朱鉛¶
狼藉畫眉闊(杜/詩)生女冨貴傾邦國(杜/詩)嗟汝未嫁女秉心¶
鬱沖沖防心動如律竭力機杼中雖無姑舅事敢昧織¶
作功(同/上)文姬才稚齒(白樂/天集)非此父不生此女(同/上)一女憐¶
<pb:KR3k0025_WYG_039-30b>¶
之必嫁官人不以與凡子(韓文王/通誌)中郎有女能傳業(韓/退)¶
(之/詩)歸弄小女姹(同/上)女中誰是衛夫人(柳/集)夫人在家以孝¶
友聰明為父母所偏愛選所冝歸以適韓氏(韓文楚國/夫人墓誌)¶
　¶
　¶
　¶
　¶
　記纂淵海卷三十九¶
