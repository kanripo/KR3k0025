# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:34.673551
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷六十三
<pb:KR3k0025_WYG_063-1a>¶
欽定四庫全書¶
　記纂淵海卷六十三　　宋　潘自牧　撰¶
　　言語部¶
　　　總叙言語¶
經言行君子之樞機　亂之所生也則言語以為階¶
誣善之人其辭游失其守者其辭屈(並/易)惟口出好興戎¶
　惟口起羞(並/書)君子約言小人先言　言語之美穆穆¶
皇皇(並/記)有徳者必有言有言者不必有徳　詩書執禮¶
<pb:KR3k0025_WYG_063-1b>¶
皆雅言也(並/語)¶
子與人善言煖於布帛傷人之言深於矛㦸(荀/子)孟浪之¶
言(荘/子)言不經非言也　言重則有法言輕則招尤(並揚/子)¶
人有多言者猶百舌之聲人有少言者猶不脂之婦也¶
(淮南/子)捈中心之所欲通諸人之㗲㗲者莫如言言心聲¶
也(揚/子)¶
史言身之文也(左僖二/十八年)叔向曰辭之不可以已也如是¶
子産有辭諸侯賴之若之何其釋辭也(左襄三/十一年)貎言華¶
<pb:KR3k0025_WYG_063-2a>¶
也至言實也苦言藥也甘言疾也(商君/傳)誠有味其言也¶
(西漢鄭/當時傳)臣宣呐鈍于辭(鮑宣/傳)¶
集言語階亂(禰正/平賦)語到磨圭角(元微/之)¶
本朝言不可以不重也子不見鐘鼓乎叩之然後鳴鏗¶
鍧鏜鞳人不以為異也若不叩自鳴人孰不以為妖耶¶
可以言而不言猶叩之不鳴亦為廢鐘鼓矣(遷/書)有意而¶
言意盡而言止者天下之至言也(東/坡)¶
　　　謹言¶
<pb:KR3k0025_WYG_063-2b>¶
經山下有雷頥君子以愼言語　擬之而後言(並/易)猶胥¶
顧于箴言其發有逸口(書/)愼爾出話　君子無易由言¶
耳屬于垣(並/詩)君子寡言而行以成其信(記/)君子於其言¶
無所苟而已矣(語/)¶
子多言數窮不如守中(老/子)言有召禍(揚/子)后稷之廟有金¶
人焉三緘其口而銘其背曰古之謹言人也無多言多¶
言多敗口是禍之門(家/語)口可以食不可以言(谷/子)言而非¶
仁之中也則其言不若其黙也其辯不若其呐也(荀子/非相)¶
<pb:KR3k0025_WYG_063-3a>¶
言語在口譬含鋒刄不可動故天有卷舌之星人有緘¶
口之銘(列/子)言出不復追其猶射也懸機未發則猶可止¶
矢一離弦雖欲反之不得也言者風也無足而行無翼¶
而飛不可易也(劉/子)¶
傳記舌者兵也出言不當反自傷也(説/苑)言猶射也括既¶
離弦雖有所悔不可從而退也(同/上)¶
史口無惡言(東漢卓/茂傳)平均與人言若不出口世號囁嚅¶
翁(唐書竇/羣䇿傳)¶
<pb:KR3k0025_WYG_063-3b>¶
集白圭尚可磨斯言為易緇(選/詩)舌端之孽慘乎楚鐵(劉/賔)¶
(客/)五刄之傷藥之可平一言成疴智不能明　我口之¶
啓爾心之捫無為我兵當為我藩以慎為鍵以忍為閽可¶
以多食不可多言　口兵之起其刑渥焉(並同/上)徒見婁¶
敬掉而獲爵不見魏其齰以可悲(李徳/裕)不知言之人烏¶
可與言(韓/文)¶
　　　寡言¶
經吉人之辭寡(易/)君子約言(記/)¶
<pb:KR3k0025_WYG_063-4a>¶
史顧雍為丞相平尚書事雍為人寡言吳主亦曰顧公¶
在坐使人不樂其畏憚如此(吳/志)徐羡之風度詳整時然¶
後言(晉恭/紀)王獻之嘗與兄徽之操之俱詣謝安二兄多¶
言俗事獻之寒温而已既出客問安王氏兄弟優劣安¶
曰小者佳客問其故安曰吉人之辭寡以其少言故知¶
之　阮千里見戎戎問曰聖人貴名教老荘明自然其¶
㫖同異瞻曰将無同戎即辟之時謂之三語掾(並晋/書)謝¶
安嘗稱美王濛云王長史語甚不多可謂有令音(晉王/濛傳)¶
<pb:KR3k0025_WYG_063-4b>¶
衛玠多病體羸母常禁其語遇有勝日親友時請一言¶
無不咨嗟以為入微瑯琊王澄有髙名毎聞玠言輙歎¶
息絶倒(衛玠/傳)¶
傳記吉人之辭寡若含鋒刄而不敢動也(白氏/六帖)¶
　　　多言¶
經躁人之辭多(易/)小人先言(詩/)¶
子多言數窮(老/子)禍莫大于多言(文中/子)多言徳之賊也¶
多言不可與逺謀機易泄(並同/上)人有多言猶百舌之聲¶
<pb:KR3k0025_WYG_063-5a>¶
也(淮南/子)蝦蟇蛙鼃日夜而鳴舌乾擗然而人不聴之今¶
鶴經時夜而鳴天下振動多言何益惟其言之時也(墨/子)¶
史子産曰竈焉知天道是亦多言矣(左/)仲尼曰賜不幸¶
而言中是使賜多言者也(同/上)司馬牛多言而躁(史/記)多語¶
耗氣(劉洎/傳)¶
集人有多言者百舌之聲也(文/粹)蛙鼃鳴無謂閤閤祗亂¶
人(韓/詩)¶
　　　言不徒發¶
<pb:KR3k0025_WYG_063-5b>¶
經弔喪弗能賻不問其所費問疾弗能遺不問其所欲¶
見人弗能館不問其所舎　君子問人之寒則衣之問¶
人之饑則食之(並/記)¶
子蝦蟇蛙鼃日夜而鳴舌乾擗然而人不聴之今鶴經¶
時夜而鳴天下振動多言何益惟其言之時也(墨/子)得萬¶
人之兵不如聞一言之當(淮南/子)¶
史東方朔曰談何容易(西/漢)晏子曰君子有信其有以知¶
之矣(左昭/二年)衛玠多病體羸母常禁其語遇有勝日親友¶
<pb:KR3k0025_WYG_063-6a>¶
時請一言無不咨嗟以為入微琅琊王澄有髙名每聞¶
玠言輒歎息絶倒(晉/書)¶
傳記謝太傅一生言未嘗誤(世/説)¶
集不知言之人烏可與言(韓/文)¶
　　　善於言語¶
經言滿天下無口過(孝/)出其言善則千里之外應之(易/)¶
辭之輯矣民之洽矣辭之懌矣民之莫矣(詩/)¶
子贈人以言重於珠玉(荀/子)魯哀公欲西益宅史爭之以¶
<pb:KR3k0025_WYG_063-6b>¶
為西益宅不祥哀公作色而怒左右數諌不聴乃以問¶
其傅宰折睢曰吾欲西益宅而史以為不祥子以為如¶
何宰折睢曰天下有三不祥西益宅不與焉哀公大悦¶
而喜頃復問曰何謂三不祥對曰不行禮義一不祥也¶
嗜慾無止二不祥也不聴强諌三不祥也哀公黙然深¶
念憤然自反遂不敢西益宅(淮南/子)¶
史楚子玉請戰晉欒枝對曰楚君之惠未之敢忘是以¶
在此為大夫退其敢當君乎既不𫉬命矣敢煩大夫謂¶
<pb:KR3k0025_WYG_063-7a>¶
二三子敬爾君事詰朝相見(左僖二/十八年)君子曰仁人之言¶
其利博哉晏子一言而齊侯省刑(左昭/三年)晉叔向適鄭鄭¶
鬷蔑立于堂下一言而善叔向曰子若無言吾㡬失子¶
言之不可以已也如是(同/上)趙王新立秦急攻趙趙求救¶
于齊齊曰必以長安君為質兵乃出太后不肯大臣强¶
諫后曰復言者老婦必唾其面左師觸龍見后盛氣而¶
待之左師曰老臣賤息舒祺竊愛之願及未填溝壑而¶
託之太后曰丈夫亦愛少子乎曰甚於婦人老臣竊以¶
<pb:KR3k0025_WYG_063-7b>¶
為媪之愛燕后賢於長安君太后曰不若長安君之甚¶
左師曰父母愛子則為之計深逺今媪尊長安君之位¶
而不及今令有功于國一旦山陵崩長安君何以自託¶
于趙老臣以媪為長安君之計短也太后曰諾恣君之¶
所使之於是質於齊(史趙/世家)王澄曰胡毋彦國吐佳言如¶
鋸木屑霏霏不絶後進領袖也　樂廣善談論每以約¶
言析理以厭人之心(並晉/書)趙王閒出為燕軍所獲燕將囚¶
之欲求割地使者往請燕輒殺之有厮養卒走燕壁見¶
<pb:KR3k0025_WYG_063-8a>¶
燕將曰君知張耳陳餘何欲曰欲得其王耳趙養卒笑¶
曰君未知此兩人所欲也夫武臣張耳陳餘杖馬箠下¶
趙數十城亦各欲南面而王豈欲為卿相終已耶今君¶
乃囚趙王此兩人名為求趙王實欲燕殺之此兩人分¶
趙自立夫以一趙尚易燕况以兩賢王左提右挈而責¶
殺王之罪滅燕易矣燕將乃出趙王養卒為御而歸(秦/紀)¶
焦和清談干雲(東/漢)孔公緒清談髙論噓枯吹生(同/上)曹操¶
執陳宫曰奈卿老母何曰宫聞以孝治天下者不害人¶
<pb:KR3k0025_WYG_063-8b>¶
之親老母存否在明公不在宫也操曰奈卿妻子何宫¶
曰臣聞施仁政於天下者不絶人之祀妻子存否在明¶
公不在宫也(漢獻/紀)孔融髙談清雅盈溢官曹可玩而誦¶
(東/漢)雍州言新豐縣東南有山踴出俞文俊上書天氣不¶
和而寒暑併人氣不和而疣贅生地氣不和而堆阜出¶
今陛下以女處陽位反易剛柔故地氣隔塞而山變為¶
災陛下謂之慶山臣以為非慶(唐武/后)李昭徳言于太后¶
曰天皇陛下之夫皇嗣陛下之子陛下身有天下當傳¶
<pb:KR3k0025_WYG_063-9a>¶
之子孫為萬代業豈得以姪為嗣乎自古未有姪為天¶
子姑立廟者也(同/上)上謂李泌曰今用卿欲與卿有約卿¶
慎勿報仇有恩者朕當為卿報之對曰臣素奉道不與¶
人為讐李輔國元載皆害臣者今自斃矣素所善及有¶
恩者率已顯逹或零落臣無可報也泌曰李晟馬燧有¶
大功于國聞有讒之者雖陛下必不聴然臣今日對二¶
人言之欲其不自疑耳晟燧富貴已足苟陛下坦然待¶
之使其自保無虞國家有事則出從征伐無事則入奉¶
<pb:KR3k0025_WYG_063-9b>¶
朝請何樂如之故臣願陛下勿以二臣功大而忌之二¶
臣勿以位髙而自疑則天下永無事矣晟燧皆起泣謝¶
(唐徳/宗)帝苦溽暑命宫苑使王允平别建一樓以清暑宦¶
者曰郭崇韜常不伸眉為孔謙論用度不足然陛下雖¶
欲營繕終不可得乃遣中使語之曰今嵗盛暑異常朕¶
昔在河上與梁人相距行營卑濕被甲乘馬親當矢石¶
猶無此暑今在深宫之中而暑不可度奈何對曰陛下¶
昔在河上勍敵未滅深念讐恥雖有盛暑不介聖懐今¶
<pb:KR3k0025_WYG_063-10a>¶
外患已除海内賔服故雖珍臺閒館猶覺欝蒸也陛下¶
儻不&KR0111;艱難之時則暑氣自消矣帝黙然(唐荘/宗)以三寸¶
舌為帝者師　賈山借秦為諭名曰至言(並西/漢)¶
　　　失言¶
經白圭之玷尚可磨也斯言之玷不可為也(詩/)不可與¶
言而與之言失言　言未及之而言謂之躁未見顔色¶
而言謂之瞽(並/語)¶
子未同而言觀其色赧赧然　士未可以言而言是以¶
<pb:KR3k0025_WYG_063-10b>¶
言餂之也可以言而不言是以不言餂之也(孟子餂音/忝謂取之)¶
(也/)一言而非駟馬不能追(鄧析/子)交淺而言深亂也(淮南/子)¶
史墜言於呉(西漢鄒陽傳蘇/林曰墜失也)闗内大雨四十餘日京師¶
民相驚言大水至百姓奔走大将軍鳳以為太后與上¶
及後宫可御船令吏民上長安城以避水王商獨曰何¶
因當有大水暴至此必訛言也有頃長安中稍定問之¶
果訛言鳳大慚自恨失言(通鑑漢/成紀)王渾妻鍾氏嘗與渾¶
共坐子濟趨庭而至渾欣然曰生子如此足慰人心琰¶
<pb:KR3k0025_WYG_063-11a>¶
笑曰(鍾氏/名琰)若新婦得配參軍(渾/弟)生子固不當如此耳(晉/書)¶
(列女/傳)¶
傳記出言不審駟馬不能追也(世/説)¶
　　　失問¶
子魯侯欲以孔子為司徒将召三桓而議之左丘明曰¶
周人有愛裘而好珍羞者欲為千金之裘而與狐謀其¶
皮欲為少牢之珍而與羊謀其羞言未卒狐相率逃於¶
重丘之下羊相呼藏於深林之中故周人之謀失之矣¶
<pb:KR3k0025_WYG_063-11b>¶
今君欲以孔丘為司徒召三桓而議之亦與狐謀裘與¶
羊謀羞哉(符/子)¶
史内史叔興曰君失問是隂陽之事非吉凶所生(左僖/十年)¶
董仲舒曰昔魯君問栁下惠吾欲代齊曰不可歸曰伐¶
國不問仁人此言何為至於我哉(前/漢)¶
集晉文公既受原於王而難其守問寺人勃鞮以畀趙¶
衰余謂守原政之大也不宜謀及媟近以忝王命而晉¶
君擇大任不公議於朝而私議於宫不博謀於卿相而¶
<pb:KR3k0025_WYG_063-12a>¶
獨謀於寺人雖或衰之賢足以守國之政不為敗而賊¶
賢失政之端由是滋矣嗚呼得賢臣守大邑則問非失¶
舉也盖失問也然猶羞當時陷後代况於問與舉又兩失者(柳/文)¶
　　　持論¶
經出言有章(詩/)¶
史議論通古今喟然動衆心(西漢鮑/宣傳)為人長美言(西漢/郊祀)¶
(志/)馬援善述前事皇子諸王聞者皆屬耳忘倦(後/漢)子真¶
持論感起昏俗(東漢崔/寔傳)衛玠好言𤣥理遇有勝日親友¶
<pb:KR3k0025_WYG_063-12b>¶
時請一言無不咨嗟以為入微(晉/書)岑文本謂所親曰馬¶
君論事㑹文切理無一言可損益聴之纚纚令人忘倦¶
蘇張終賈應止此耳(唐/書)李徳裕謀議援古為質滚滚可¶
喜(本/傳)¶
集置言成範(選昭/王碑)立言必雅(選集/序)議論有餘地(杜/詩)持論¶
峯巒峻(劉賔/客)¶
　　　談辯(附游/説)¶
子公孫龍困百家之智窮衆口之辯(荘/子)¶
<pb:KR3k0025_WYG_063-13a>¶
史有君子甚口(左昭二/十六年)談辯如濤侯公天下辯士所居¶
傾國(史記項/羽紀)毛遂至楚定從而還平原君歎曰毛先生¶
以三寸之舌强百萬之師(史/記)淳于髠多辯數使諸侯未¶
嘗屈辱(史滑/稽傳)齊田單攻聊城不下魯仲連乃為書約之¶
矢以射城中遺燕将書曰吾聞之知者不倍時而棄利¶
勇士不怯死而滅名忠臣不先身而後君今公行一朝¶
之忿不顧燕王之無臣非忠也殺身忘聊城而威不信¶
於齊非勇也功敗名滅後世無稱焉非智也三者世主¶
<pb:KR3k0025_WYG_063-13b>¶
不臣説士不載故智者不再計勇士不怯死今死生榮¶
辱貴賤尊卑此時不再至願公詳計而無與俗同燕将¶
見魯連書泣三日乃自殺聊城大亂田單遂屠聊城(史/記)¶
(魯仲/連)飾辯辭設詐謀馳逐於天下以要時勢者謂之游¶
説(漢紀/荀悦)齊王使淳于髠獻鵠於楚出邑門道飛其鵠徒¶
揭空籠造詐成辭往見楚王曰齊王使臣來獻鵠過於¶
水上不忍鵠之渴出而飲之去我飛亡吾欲刺股絞頸¶
而死恐人之議吾王以鳥獸之故令士自殺傷也鵠毛¶
<pb:KR3k0025_WYG_063-14a>¶
物多相類者吾欲買而代之是不信而欺吾王也欲赴¶
他國奔亡痛吾兩主使不通故來服過楚王曰善齊王¶
有信士(史滑/稽傳)六國既定從張儀能明其説復解散諸侯¶
(太史公/自序)陸賈天下名為有口辯士使南越尉佗曰越中¶
無足與語至生來令我日聞所不聞賜千金稱臣奉漢約¶
(史本/傳)隋何曰陛下使何淮南至如陛下之意是使何之¶
功賢於歩卒五萬騎五千也(史/記)漢王復使侯公往説項¶
王項王乃與漢約中分天下割鴻溝以西者為漢鴻溝¶
<pb:KR3k0025_WYG_063-14b>¶
以東者為楚項王許之即歸漢王父母妻子漢王乃封¶
侯公為平國君曰此天下辯士所居傾國故號為平國¶
君(史記項/羽紀)言若懸河(通鑑隋/煬帝)陳餘遺章邯書曰白起為¶
秦将南征鄢郢北伐馬服攻城畧地不可勝計而竟賜¶
死蒙恬為秦将北逐戎人開榆中地數千里竟斬陽周¶
有功亦誅無功亦誅(通鑑秦/紀游説)隋何至九江王見之隋何¶
曰漢王使臣敬進書大王御者竊怪大王與楚何親也¶
楚不如漢其勢易見也今大王不與萬全之漢而自託¶
<pb:KR3k0025_WYG_063-15a>¶
於危亡之楚臣請與大王提劍歸漢漢王必裂地而封¶
大王又况九江必大王有也九江王曰請奉命(通鑑漢/髙紀游)¶
(説/)辯士蒯徹説信曰且酈生一士伏軾掉三寸之舌下¶
齊七十餘城将軍以數萬衆嵗餘乃下趙五十餘城為¶
将數嵗反不如一豎儒之功乎(同/上)蒯徹知天下權在信¶
乃説信曰盖聞天與弗取反受其咎時至不行反受其¶
殃韓信曰漢主遇我甚厚吾豈可以鄉利而背義乎蒯¶
生曰始常山王成安君為布衣時相與為刎頸之交後¶
<pb:KR3k0025_WYG_063-15b>¶
爭張黶陳澤之事常山王殺成安君泜水之南首足異¶
處此二人相與天下至驩也然而卒相擒者何也患生¶
於多欲而人心之難測也(通鑑漢/髙紀)立秦南海尉趙佗為¶
南粤王使陸賈即授璽綬與剖符通使(通鑑漢恵/紀游説)隋何至¶
九江見英布曰臣請與大王提劍而歸九江王曰奉命¶
楚方責布發兵何直入曰九江王已歸漢楚何以得發¶
兵殺楚使(西漢/本傳)飛談卷霧(晉書韓/伯傳贊)裴遐善言𤣥理音辭¶
清暢冷然若琴瑟嘗與河南郭象談論一座嗟服(晉/書)單¶
<pb:KR3k0025_WYG_063-16a>¶
子春謂管輅曰吾欲自與卿旗鼓相當於是論難鋒起¶
而輅答對之皆有餘至日暮(魏/志)裴頠辭論豐博時人謂¶
頠為言談之林藪(晉書/本傳)裴楷善宣吐左右屬目聴者忘¶
倦(同/上)謝靈運辭義鋒起王惠嘗與之談荀伯子曰靈運¶
固自蕭散直上王郎有如萬頃波焉(宋/書)鄭元璹口伐可¶
斥(唐書/本傳)¶
傳記抵掌而談(戰國/䇿)裴僕射善談名理渾有雅致張茂¶
先論史漢靡靡可聴(世/説)郭子元言議如懸河瀉水注之¶
<pb:KR3k0025_WYG_063-16b>¶
不竭裴公之談終日不絶(同/上)戰國駟説雲踴人持弄丸¶
之辯家挾飛鉗之術劇談者以譎誑為宗利口者以寓¶
言為主若史記載蘇秦合從張儀連衡范睢反間而相¶
秦魯連解紛而全趙(知㡬/史通)田駢好談論時號曰天口(十/畧)¶
集劇談戯論扼腕抵掌(左太冲/蜀都賦)四海齊鋒一口所敵(魏/賦)¶
剖析毫釐擘肌分理(選西/京賦)飛辯騁辭(選薦/表)離堅合異之¶
談(選/序)片言而求三輔一説而定五州(選䇿/文)辯析天口(選/令)¶
辯言之艷能使窮澤生流枯木發榮(選行/状)飛辯騁辭溢¶
<pb:KR3k0025_WYG_063-17a>¶
氣坌涌解疑釋結臨敵有餘(孔文舉薦/禰衡表)髙談雄辯驚四¶
筵(杜/詩)談論淮湖渀(同/上)髙談滿四座(李太/白集)詞鋒犀利(劉賔/客)¶
談笑多味　詞鋒不可摧(並同/上)辯如懸河(文/粹)五岳為詞¶
鋒　其辯若注其論若鋒　辭源辯愽馳騖古今之際¶
髙歩天地之間(並同/上)談柄發洪鍾(温飛/卿)一介之辯重於¶
九鼎之寳三寸之舌强於百萬之師(蒋子萬/機論)與之語道¶
理辯古今事當否論人髙下事後當成敗若河決下流¶
而東注若駟馬駕輕車就熟路而王良造父為之先後¶
<pb:KR3k0025_WYG_063-17b>¶
也若燭照數計而龜卜也(韓文送石/洪處士序)踔厲風發率當屈¶
其座人(韓退之作栁/宗元墓誌)¶
本朝賓主談鋒敵兩都　笑談謦欬生風雷　談辯如¶
雲玉麈飛　髙談破巨浪(並東/坡詩)¶
　　　敏於應對¶
子晉范獻子殺晉大夫欒枝後出遊恐欒枝之子報也¶
行至津所問舟人曰君見欒枝之子乎舟人曰君修晉¶
之政事欒枝子其若君何君若出入無度我舟中之人¶
<pb:KR3k0025_WYG_063-18a>¶
與欒枝之子無異獻子遂以田萬頃賜舟人以貴其言¶
(尸子又/見尹子)¶
史齊伐魯公使展喜犒師齊侯曰魯人恐乎展喜曰小¶
人恐矣君子則否齊侯曰何恃而不恐對曰恃先王之¶
命　楚伍參曰事之捷孫叔為無謀矣不捷參之肉将¶
在晉軍可得食乎　楚子問鼎之大小輕重周王孫滿¶
對曰在徳不在鼎昔夏之方有徳也逺方圖物貢金九¶
牧鑄鼎象物桀有昏徳鼎遷于商載祀六百商紂暴虐¶
<pb:KR3k0025_WYG_063-18b>¶
鼎遷于周徳之休明雖小重也其姦回昏亂雖大輕也¶
成王定鼎于郟鄏卜世三十卜年七百天所命也周徳¶
雖衰天命未改鼎之輕重未可問也　宋子明謂桐門¶
右師曰吾猶衰絰而子擊鐘何也右師曰已衰絰而生¶
子余何故舎鐘(並左/傳)口對應響無窮者(史張釋/之傳)王孫圉¶
聘于晉趙簡子問曰楚之白珩為寳㡬何曰楚之所寳¶
者曰觀射父能作訓辭左史倚相能道訓典此楚國之¶
寳也若夫白珩先王之玩也何寳之為(國/語)梁王謂齊王¶
<pb:KR3k0025_WYG_063-19a>¶
曰寡人有徑寸之珠照車前後各十二乘者十王亦有¶
寳乎齊威王曰寡人所以為寳者與王異吾有四臣将¶
以照千里豈特十二乘哉梁王慙(齊世/家)晏子使楚晏子¶
短楚王曰齊無人耶晏子曰齊命使各有所主其賢者¶
使賢主其不肖者使不肖主嬰最不肖固宜使楚耳(説/苑)¶
有專對材(西漢王/吉傳)翔應聲輒對變詐鋒出莫能窮者(西/漢)¶
(本/傳)明帝問張重曰何郡小吏答曰日南吏帝曰日南郡¶
人應向北看日答曰臣聞鴈門郡不見累鴈為門金城¶
<pb:KR3k0025_WYG_063-19b>¶
郡不見積金為城臣雖居日南未嘗向北㸔日(東/漢)靈帝¶
問侍中楊竒曰朕何如桓帝對曰陛下之於桓帝亦猶¶
虞舜比徳唐堯(東/漢)王式曰臣以三百五篇諫是以無諫¶
書(通鑑漢/宣紀)上官桀始以十九得幸為未央廄令上嘗體¶
不安及愈見馬多痩上大怒曰令以我不復見馬耶欲¶
下吏桀頓首曰臣聞聖體不安日夜憂懼意誠不在馬¶
(通鑑漢/昭紀)祀孔子於闕里及七十二弟子帝謂孔僖曰今¶
日之㑹寜於卿宗有光榮乎對曰親屈萬乘辱臨敝里¶
<pb:KR3k0025_WYG_063-20a>¶
此乃崇禮先師増輝聖徳至於光榮非所敢承帝曰非¶
聖者子孫焉有斯言(通鑑漢/和帝紀)呉王遣趙咨入謝帝問曰¶
呉如大夫者㡬人對曰聰明特逹者八九十人如臣之¶
比車載斗量不可勝數(通鑑三國/魏文紀)鄧艾見宗預曰禮六¶
十不服戎而卿受兵何也預曰卿七十不還兵我六十¶
何為不受耶(蜀/志)阮孚謂卞壼曰卿常無閒泰如含瓦石¶
不亦勞乎壼曰諸君子以道徳恢𢎞風流相尚執鄙吝¶
者非壼而誰(通鑑晉/成紀)馮延已嘗戯孫晟曰公有何能為¶
<pb:KR3k0025_WYG_063-20b>¶
中書郎晟曰晟山東鄙儒文章不如公談諧不如公諂¶
詐不如公然主上使公與齊王游戲盖欲以仁義輔導¶
之也豈但為聲色狗馬之友耶晟誠無能如公之能適¶
足為國家之禍耳(通鑑五代/晉髙紀)上嘗與杜坦論金日磾曰¶
恨今無復此輩人坦曰日磾假生今世養馬不暇豈辦¶
見知上變色曰卿何量朝廷之薄也坦曰以臣言之臣¶
本中華髙族晉氏䘮亂播遷涼土世業相承不殞其舊¶
直以南渡不早便以荒傖賜隔日磾胡人身為牧圉乃¶
<pb:KR3k0025_WYG_063-21a>¶
超登内侍齒列名賢聖朝雖復拔才臣恐未必能也上¶
嘿然(通鑑宋/太祖)魏帝甚重齊臣謂羣臣曰江南多好臣李¶
元凱曰江南多好臣嵗一易主江北無好臣百年一易¶
主(通鑑齊/太祖)梁主下詔将還建康胡僧佑宗慄劉穀諫曰¶
建業王氣已盡荆州當出天子周𢎞正王褒曰今百姓¶
未見輿駕入建康謂是列國諸王願陛下從四海之望¶
時羣臣多荆州人皆曰𢎞正等東人也志願東下恐非¶
良計𢎞正面折之曰東人勸東謂非良計君等西人欲¶
<pb:KR3k0025_WYG_063-21b>¶
西豈誠良策(通鑑梁/世祖)山人李唐見上方抱㓜女謂唐曰¶
朕念之卿勿怪也對曰太上皇思見陛下計亦如陛下¶
之愛公主也(通鑑唐/代宗)唐僖宗嘗謂優人石野豬曰朕若¶
應擊毬進士舉須為状元對曰若遇堯舜作禮部侍郎¶
恐不免駁放(通鑑/唐紀)太后召徐有功迎謂曰卿比按獄失¶
出何多對曰失出人臣之小過好生聖人之大徳太后¶
黙然(通鑑唐/武后)李希烈謀稱帝遣人問儀於顔真卿對曰¶
老夫嘗為禮官所記惟諸侯朝天子禮耳(通鑑唐/徳宗紀)命蕭¶
<pb:KR3k0025_WYG_063-22a>¶
復充山南等道宣慰安撫劉従一及朝士往往奏留復¶
上謂陸贄曰朕謀於宰相及朝士僉謂宜然今乃反覆¶
如是朕為之悵恨累日意復悔行使之論奏耶贄奏云¶
蕭復若相屬求則従一等何為容隠従一等稍自回互¶
則蕭復不當受疑陛下何憚而不辯明乃直為悵恨也¶
(同/上)先主以伊籍使呉孫權聞其才辯欲逆折以辭籍適¶
入拜權曰勞事無道之君乎對曰一拜一起未足為勞¶
(蜀/志)鍾㑹造嵇康康不為之禮良久㑹去康曰何所聞而¶
<pb:KR3k0025_WYG_063-22b>¶
來何所見而去㑹曰聞所聞而來見所見而去(晉書嵇/康傳)¶
時梅陶鍾雅數説事祖納輒困之因曰君汝潁之士利¶
如錐我幽冀之士鈍如搥持我鈍搥捶君利錐皆當摧¶
矣陶雅並稱有神錐不可得搥納曰假有神錐必有神¶
搥(晉書祖/納傳)袁宏有逸才謝安常賞其機對辯速後宏出¶
為東陽郡安欲以卒廹試之臨别執其手顧左右取一¶
扇授之宏輒曰當奉揚仁風慰彼黎庶(晉/書)顧悦之與簡¶
文帝同年而髪早白帝問其故對曰松栢之姿經霜猶¶
<pb:KR3k0025_WYG_063-23a>¶
茂蒲栁之質望秋先零(晉書/本傳)孫綽作天台賦示范榮期¶
曰卿試擲地當作金聲榮期曰恐此金石非中宫商(同/上)¶
何承天除著作郎年已老而諸佐郎並名家年少荀伯¶
子嘲之常呼為妳母承天曰卿當云鳳凰将九子妳母¶
何言耶(宋/書)文帝嘗與羣臣臨天泉池帝垂綸良久不獲¶
王景文越席曰臣以為垂綸者清故不獲貪餌　何偃¶
謂劉瑀曰君馬何遲曰騏驥羅於羈絆所以居後偃曰¶
何不着鞭使到千里答曰一蹴造青雲何至與駑馬爭¶
<pb:KR3k0025_WYG_063-23b>¶
路(並同/上)周盤龍為散騎常侍齊武帝戲之曰卿着貂蟬¶
何如兠鍪對曰此貂蟬從兠鍪中生耳(齊書/本傳)後梁蕭巋¶
降周武帝自彈琵琶令巋舞周武曰梁王乃能為朕舞¶
乎巋曰陛下既自彈五絃臣何敢不同百獸(後梁/書)東魏¶
以楊愔典選令史唱名誤以盧士深為士琛深自言其¶
名愔曰盧郎潤朗所以加玉(三國典畧互/入因誤成誤)論難鋒生随¶
方占對(北史徐/廣傳)顔師古仕隋為尉楊素見其年弱曰劇¶
縣子何以治之師古曰割雞焉用牛刀(隋/書)占對華敏(唐/書)¶
<pb:KR3k0025_WYG_063-24a>¶
宇文融神悟警敏應對如響雖天子不能屈(唐書/本傳)許敬¶
宗孫伯彦昻之子也敬宗晩年不復下筆凡大典册悉伯¶
彦為之常戲昻曰吾兒不及若兒答曰渠父不如昻父(新/唐)¶
(書姦臣/本傳)盧坦為河南尉杜黄裳為尹召坦立堂下曰某¶
家子與惡人游破産盍使察之坦曰凡居官亷雖大臣¶
無厚蓄其能多積蓄者必剝下以致之如其子孫善守¶
是天富不道之家也不若恣其不道以歸於人坦以為¶
宜故不察黄裳驚視(新唐書盧坦傳其後李翺作坦傳/云吏河南知其捕盜黄裳為河南)¶
<pb:KR3k0025_WYG_063-24b>¶
(尹謂坦曰某家子與惡人游破舊産公為捕盜盍察之/也坦仰曰凡居官始終㢘白祗入俸錢者雖歴大官亦)¶
(無厚蓄以傳其能多積財者必剝下以/致如其子孫善守之下同見李翺文集)髙宗出獵遇雨¶
因問諫議大夫吾那律曰油衣若為不漏對曰以瓦為之¶
必不漏矣(新唐書/本傳)陸機詣武子武子前置數斗羊酪指¶
示陸曰江東何以敵此陸曰有千里蓴羮但未下鹽䜴¶
耳時人以為名對(世/説)孫綽齋前種一株松髙世逺時亦¶
鄰居語孫曰松樹子非不楚楚可憐但永無棟梁用耳¶
孫曰楓栁雖合抱亦何所施　客有問陳季方曰足下¶
<pb:KR3k0025_WYG_063-25a>¶
家君有何功徳而荷天下重名季方曰吾家君譬如桂¶
樹生於泰山之阿上有萬仞之髙下有不測之淵上為¶
甘露所沾下為淵泉所潤當此之時焉知泰山之髙淵¶
泉之深不知有功徳與無也(並同/上)衛玠見阮瞻嘲之曰¶
一言可辭何假三阮曰苟是天下名望可無言而辟何¶
假於一言(衛玠/别傳)¶
集應對如轉圜(杜/詩)¶
本朝王荆公初參政事下視廟堂如無人一日爭新法¶
<pb:KR3k0025_WYG_063-25b>¶
怒目諸公曰公輩坐不讀書耳趙清獻獨折之曰君言¶
失矣臯契之時有何書可讀荆公黙然(邵/氏)晉謝朓知吏¶
部選事有姓譚者乞官朓曰齊桓滅譚那得有君對曰¶
譚子奔莒所以有僕(丁用晦/芝田錄)¶
　　　强辯¶
經禦人以口給屢憎於人(語/)¶
子困百家之知窮衆口之辯(荘子/秋水)强足以拒敵辯足以¶
飾非(荘子/盜蹠)趙公孫龍為堅白異同之辯(荀子/後序)¶
<pb:KR3k0025_WYG_063-26a>¶
史辭勝於理終必受屈(通鑑/周紀)言足以飾非(史記/殷紀)反言易¶
辭而成文章(劉向/説苑)杜周為廷尉史客曰君為天下决平不¶
循三尺法專以人主意指為獄周曰三尺安出哉前主所¶
是著為律後主所是疏為令當時為是何古之法乎(西/漢)¶
(本/傳)持詭辯以中人(西漢趙王/彭祖傳)孫楚欲隱居謂王濟曰欲¶
枕石漱流誤云漱石枕流濟曰流非可枕石非可漱楚¶
曰所以枕流欲洗其耳所以漱石欲厲其齒(晉書/本傳)梁蕭¶
琛御宴醉伏武帝以棗投琛琛仍取栗擲上正中面帝¶
<pb:KR3k0025_WYG_063-26b>¶
曰豈有説耶即對曰陛下投臣以赤心臣敢不報以戰¶
栗(南/史)¶
傳記殷浩語孫安國曰卿莫作强口馬(世/説)¶
　　　唇吻¶
經尚口乃窮也(易/)截截善諞言(書/)口費而煩易出難悔¶
(記緇衣口多空/言包煩數也)¶
子摇唇鼓舌(荘/子)士憎兹多口(孟/子)¶
史釋本而事口舌(史蘇/秦傳)息夫躬既親近數進見言事論¶
<pb:KR3k0025_WYG_063-27a>¶
議無所避衆畏其口見之側目上疏歴詆公卿大臣曰¶
丞相王嘉健而蓄縮不可用御史大夫賈延堕弱不¶
任職左将軍公孫祿司𨽻鮑宣皆外有直項之名内實¶
騃不暁政事諸曹以下樸遫不足數(西漢/本傳)嗇夫喋喋利¶
口捷給(前漢張/釋之傳)以舌得官(西漢婁/敬傳)灌夫罵坐(西漢/本傳)陳湯¶
利口不軌(西漢翟/方進傳)好訾毁(西漢地/理志)一尊之身三期之間¶
乍賢乍佞豈不甚哉(通鑑漢成紀/尊王尊也)樊伷頗能弄唇吻而¶
實無才略(通鑑漢/獻紀)漢桓帝末年甘陵有南北黨人之議¶
<pb:KR3k0025_WYG_063-27b>¶
中外承風競以臧否相尚自公卿以下莫不畏其貶議¶
(通鑑/東漢)好議論人長短妄是非正法(東漢馬/援傳)品覈公卿裁¶
量執政(東漢黨/錮傳)¶
集街談巷議彈射臧否剖析毫釐擘肌分理所好生毛¶
羽所惡成創痏(東京/賦)一心百舌何紛紜(文/粹)舌端萬變乘¶
春輝(同/上)利嘴迎人㸔不得(劉賔/客)弄口鳴舌(百葉/書抄)¶
　　　巧言¶
經無以利口亂厥官(書/)盜言孔甘亂是用餤(詩/)巧言如¶
<pb:KR3k0025_WYG_063-28a>¶
簧顔之厚矣(同/上)巧言亂徳(語/)¶
子惡利口恐其亂信也(孟/子)¶
史巧言醜詆(西漢劉/向傳)李林甫忌文學士啗以甘言而隂¶
陷之(通鑑唐/𤣥宗紀)¶
　　　謗訕¶
經惡居下流而訕上者(語/)¶
史入則心非出則巷議(史記秦/始皇)敢為妖言以亂黔首(同/上)¶
不入言而腹非(西漢食/貨志)流言飛文譁於民間(前/漢)反唇腹¶
<pb:KR3k0025_WYG_063-28b>¶
誹(南/史)楊震曰損辱清朝塵㸃日月(通鑑/東漢)¶
本朝日月遭虧蔽(歐公/詩)¶
　　　謗毁¶
經流言于國(書/)叔孫武叔毁仲尼(語/)¶
子昔直不疑未嘗有兄而讒者謂其盜嫂第五倫三娶¶
孤女而世人稱其笞婦翁此聴虛而責響悖情倒理誣¶
罔之甚也(劉/子)¶
史鄭子産作丘賦國人謗之曰其父死於路已為蠆尾¶
<pb:KR3k0025_WYG_063-29a>¶
(左/傳)有蜚語為惡言聞上(史灌/夫傳)灌夫謂李賢曰平生毁程¶
不識不直一錢(西漢灌/夫傳)論議不右方進(西漢翟方進傳/師古曰毁短也)¶
孔子大聖不免武叔之毁子路至賢猶有伯寮之愬(東/漢)¶
(列女/傳)横被口語(西漢楊/惲傳)羊祜不附結王戎王衍二人多¶
毁祜時人為之語曰二王當國羊公無徳(通鑑晉/武紀)樂毅¶
王佐而被謗(晉/書)邢邵善屬文洛中貴人拜職多憑邵作¶
謝表章有一貴勝初授官袁翻與邵俱在坐翻意主人¶
託其為謝表命邵作之翻不悦每告人云邢家小兒當¶
<pb:KR3k0025_WYG_063-29b>¶
客作表自買黄紙冩送之(北/史)先是䇿賢良李宗閔牛¶
僧孺皇甫湜條對甚直考第其䇿同居第三權幸惡其¶
詆己而不中第者乃注解其䇿同為唱誹(唐/書)¶
傳記魏文侯令樂羊將攻中山三年而拔之樂羊反論¶
功文侯示之謗書一篋(春秋/後語)¶
集玉變為石珠變為礫毁謗使然也(論/衡)積毁銷骨(江文/通書)¶
吠堯謗舜(燕公/集)大聖不過周孔然猶管蔡謗於前叔孫¶
毁於後(皮日/休)¶
<pb:KR3k0025_WYG_063-30a>¶
　　　緘黙¶
子正其衣冠齊其顔色嘿然而終日不言者子夏之賤¶
儒也(荀/子)人有少言者猶不脂之婦也(淮南/子)¶
史括囊不言(西漢公/孫賀傳)言君臣邪固當諫諍語朋友邪應¶
有切磋豈有知其無成而但萎腇咋舌叉手從族乎(東/漢)¶
(馬援/傳)隱情惜已自同寒蟬(東漢杜/宻傳)上數有宣索仍勅諸¶
道勿令宰相知泌聞之惆悵而不敢言(通鑑唐/徳宗)馬𦙍孫¶
為中書侍郎時人目為三不開口印門也(通鑑五代/髙祖紀)窮¶
<pb:KR3k0025_WYG_063-30b>¶
治楚王英獄御史寒朗曰歸舎口雖不言仰屋竊歎(通/鑑)¶
(後/漢)¶
集鉗口卷舌(江文/通書)正言不發萬國如封(元次/山)諤諤非周¶
舎容容類胡廣(徐陵與楊/遵彦書)惜身不言仰屋竊歎(李深/之文)¶
　　　滑稽¶
經謔浪笑傲　善戲謔兮不為虐兮(並/詩)¶
子艾子見老嫗衣衰哭甚艾子曰嫗夫誰也曰彭祖艾¶
子曰彭子夀八百而死固不為短可以無恨嫗曰然又¶
<pb:KR3k0025_WYG_063-31a>¶
有夀九百而不死者豈不恨耶(艾/子)艾子海上見一物圜¶
而&KR0310;且多足曰蝤蛑也又一物差小曰螃蠏也又有一¶
物其状亦類前所見而形劇小曰彭越也艾子曰所謂¶
一蠏不如一蠏也(同/上)依隱玩世詭時不逢其滑稽之雄¶
乎(揚/子)¶
史談言微中亦可解紛(太史公滑/稽傳序)楚優孟嘗以談笑諷¶
諫楚荘王有愛馬死使羣臣哀之欲以棺槨大夫禮葬¶
之左右爭之不可孟入殿門仰天大哭曰楚國堂堂何¶
<pb:KR3k0025_WYG_063-31b>¶
求不得而以大夫禮葬之薄請以人君禮葬之王曰何¶
如曰臣請以雕玉為棺文梓為槨楩楠豫章為題楱發¶
甲卒為穿壙老弱負土齊趙陪立於前韓魏翼衛其後¶
廟食太牢奉以萬戸之邑(史記滑/稽傳)秦二世欲漆城優旃¶
秦倡朱儒曰善漆蕩蕩㓂來不能上即欲就之易為漆¶
耳顧難為䕃室二世笑之(同/上)秦樗里子滑稽多智秦人¶
號曰智囊(史/記)東方朔滑稽之雄(西漢/本贊)朔紿侏儒曰上以¶
若曹無益於縣官耕田力作固不及人臨衆處官不能¶
<pb:KR3k0025_WYG_063-32a>¶
治民従軍擊虜不任兵事無益於國用徒索衣食今欲¶
盡殺若曹侏儒大恐(西漢東/方朔傳)滑稽則東方朔枚臯(西漢/公孫)¶
(𢎞等/贊)東方朔曰朱儒長三尺餘奉一囊粟錢二百四十¶
臣朔長九尺亦奉一囊粟錢二百四十侏儒飽欲死臣¶
朔饑欲死上大笑(西漢/本傳)初曹操攻屠鄴城袁氏父子多¶
見侵掠而操子丕私納袁熈妻甄氏融乃與操書稱武¶
王伐紂以妲己賜周公操不悟後問出何經典對曰以¶
今度之想當然耳後操討烏桓又嘲之曰大将軍逺征¶
<pb:KR3k0025_WYG_063-32b>¶
蕭條海外昔肅慎不貢楛矢丁零盜蘇武牛羊可并案¶
也(東漢孔/融傳)初習鑿齒嘗與孫綽共行綽性通率好譏調¶
時綽在前顧鑿齒曰沙之汰之瓦礫在後鑿齒曰簸之¶
颺之糠粃在前(晉/書)太傳始有東山之志桓公見藥中有¶
逺志公問謝此藥又名小草何以一物異稱謝未即答¶
郝參軍答曰處則為逺志出則為小草謝公殊有愧色¶
(世/説)鄧艾口吃語稱艾艾晉文王戯云艾艾為是㡬艾鄧¶
答曰鳳兮鳳兮故是一鳳　桓南郡與殷荆州作危語¶
<pb:KR3k0025_WYG_063-33a>¶
桓曰矛頭淅米劍頭炊殷曰百嵗老翁攀枯枝顧愷曰¶
井上轆轤安嬰兒殷有一參軍在坐曰盲人騎瞎馬夜¶
半臨深池殷曰咄咄逼人仲堪眇目故也(並同/上)沈昭畧¶
性狂見王景文子約曰汝是王約也何乃肥而癡約曰¶
汝沈昭畧也何乃痩而狂昭畧大笑曰痩己勝肥狂又¶
勝癡(宋/書)何承天除著作郎時年已老而諸佐郎並名家¶
年少荀伯子嘲之常呼為妳母(同/上)節度李忠臣因奏對¶
徳宗謂曰卿耳甚大貴人也忠臣曰臣聞驢耳甚大龍¶
<pb:KR3k0025_WYG_063-33b>¶
耳極小臣耳雖大乃驢耳也上悦之(唐/書)李濤喜詼諧不¶
修邊幅(通鑑周/世宗)馮道滑稽多智(通鑑周/太祖紀)¶
傳記徐晦嗜酒沈傳師善飱楊嗣復云徐家肺沈家脾¶
真安穩耶(語/林)李白戯杜甫詩曰飯顆山頭逢杜甫頭戴¶
笠子日卓午借問别來太痩生總為從前作詩苦(樂府/解題)¶
本朝祖廣行常縮頭詣桓南郡始下車桓曰天甚晴明¶
祖叅軍如従屋漏下來(續世/説)談詞最詼諧發辯如有神¶
(臨/川)郭祥正出詩一軸示東坡先自吟誦聲振左右謂坡¶
<pb:KR3k0025_WYG_063-34a>¶
曰&KR1444;正此詩㡬分來坡曰十分祥正驚問之坡曰七分¶
是讀三分是詩(王直方/詩話)張子野以樂章擅名一時宋子¶
京往見之先令人戯曰尚書欲見雲破月來花弄影郎¶
中子野屏後呼曰得非紅杏枝頭春意閙尚書耶　國¶
子博士郭忠恕嘗嘲司業聶崇義云近貴全為聵攀龍¶
只是聾雖然三箇耳其奈不成聰崇義答曰莫笑有三¶
耳全勝蓄二心　陳亞性滑稽知潤州幕中有上官弼¶
亞所親信任滿将去亞曰何以見教弼曰郎中才行無¶
<pb:KR3k0025_WYG_063-34b>¶
玷但調謔過差亞笑曰君乃上官弼也如下官口何弼¶
笑而去　進士李居仁盡摘白鬚其友驚曰昔日皤然¶
一翁今則公然一婆(並遯齊/閒覽)善滑稽巧發微中旁人抵¶
掌絶倒而㓜安淡然不變色也(東坡集石昌/言字㓜安)蔡君謨戯¶
陳亞曰陳亞有心終是惡陳曰蔡襄無口便成衰(張師正/倦㳺録)¶
黄魯直戱東坡曰昔右軍字為換鵞字韓宗儒性饕每得君¶
一帖於殿帥姚麟換羊肉數斤可名二丈書為換羊書¶
矣公在翰苑以生辰製撰紛冗宗儒作簡以圗報書來¶
<pb:KR3k0025_WYG_063-35a>¶
人督索甚急公笑曰傳語本官今日斷屠(李宗諤/名談錄)¶
　　　不輕然諾¶
經君子與其有諾責也寜有己怨(記/)子路無宿諾(語/)¶
史已諾必誠(史游俠/傳序)趙國立名義不侵為然諾者也(史/陳)¶
(餘傳載/貫髙事)已然諾(西漢灌夫傳師古謂/一許人必信之也)自立然諾(西漢張/耳傳)¶
得黄金百斤不如得季布一諾(前漢季/布傳)布衣相與尚有¶
沒身不負然諾之信(通鑑漢/光武)孫䇿曰太史子義其心秉¶
道義重然諾一以意許知已死亡不相負(通鑑漢/獻紀)范式¶
<pb:KR3k0025_WYG_063-35b>¶
與張元伯為友二人春别京師以暮秋為期元伯以九¶
月十五日殺雞以待母曰相去千里汝何信之也言未¶
卒而至(後漢/書)¶
集共秉延州信無慙仲尼諾(選/詩)然諾之信重於布衣(選/誄)¶
三盃吐然諾五嶽倒為輕(文/誄)¶
　　　不輕許可¶
經孔子曰今吾於人也聽其言而觀其行(語/)¶
史二荀論人久而益信(魏志/本傳)¶
<pb:KR3k0025_WYG_063-36a>¶
本朝狄青討儂智髙有因貴近求從青行者青曰從青¶
之士能擊賊有功青不敢不為之奏若往而不能擊賊¶
軍中法重青不敢私也君其思之聞者大駭無復敢言¶
求從青行者其所辟皆青素所與以為可用者人望歸¶
矣(南豐/雜識)用舍行藏仲尼獨許於顔子存亡進退義易不¶
及於賢人(坡/文)¶
　　　輕於然諾¶
子輕諾者必寡信(老/子)¶
<pb:KR3k0025_WYG_063-36b>¶
史凡云食言者終為不信棄其前言如食而盡(西漢匈/奴傳注)¶
集抗爽言以矯情(班固幽/通賦)¶
　¶
　¶
　¶
　¶
　¶
　記纂淵海卷六十三¶
