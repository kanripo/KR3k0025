# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:35.535126
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷九十六
<pb:KR3k0025_WYG_096-1a>¶
欽定四庫全書¶
　記纂淵海卷九十六　　　宋　潘自牧　撰¶
　　竹部¶
　　　竹¶
經震為蒼筤竹(易/)揚州篠簜既敷　荆州厥貢惟&KR1642;簵¶
楛(書/)瞻彼淇澳緑竹猗猗緑竹青青緑竹如簀　籊籊¶
竹竿　如竹苞矣(詩/)孤竹之管孫竹之管隂竹之管(周/禮)¶
仲冬取竹箭　如竹箭之有筠也(禮/記)¶
<pb:KR3k0025_WYG_096-1b>¶
史渭川千畆竹其人與千户侯等(史/記)上使發卒數萬人¶
塞瓠子河下淇園之竹以為楗　梁孝王脩兎園多植¶
竹　秦地有鄠杜竹林(漢/書)費長房從壺公入深山幾得¶
道長房辭歸翁與一竹杖曰騎此任其所之則自至矣¶
至則以竹杖投葛陂也長房至家以杖投葛陂顧視則¶
龍也(後漢方/術傳)杜預曰譬如破竹數節之後皆迎刃而解¶
　王徽之常借居空宅中便令種竹徽之嘯詠指竹曰¶
不可一日無此君(晉/書)扈載因游相國寺見庭竹可愛作¶
<pb:KR3k0025_WYG_096-2a>¶
碧鮮賦題其壁(五代/史)¶
傳記少室之山大竹堪為釡甑(孝經/河圖)長石之山西有共¶
谷其中多竹衞丘山南帝俊竹林在焉大可為舟(帝俊/即帝)¶
(舜/)竹生花其年便枯竹六十年一易根易根必經結實¶
而枯死實落土復生(山海/經)東南之美有㑹稽之竹箭焉¶
(爾/雅)竹曰青士(三水/小牘)竹得風而體夭屈謂之竹笑(説/文)蓬萊¶
有浮筠之&KR0034;葉青莖紫子如大珠有青鸞集其上風吹¶
竹葉聲如鐘磬之音(拾遺/記)羅浮山生竹謂之龍鍾(南越/志)¶
<pb:KR3k0025_WYG_096-2b>¶
邵陵髙平縣有文竹山上有石牀四面緑竹扶疎常隨¶
風委拂此牀(湘州/記)陽嶼仙山有平石名仙壇有一筋竹¶
垂壇上(永嘉/記)江寧縣慈姥山生簫管竹自伶倫採竹嶰¶
谷其後惟見於此俗呼曰鼓吹山(丹陽/記)雲南有實心竹¶
文采斑駮可為器物(雲南/記)南方荒中有&KR0034;竹可以為船¶
　湘水有相思營望帝臺舜南廵不返後塟於蒼梧之¶
野堯之二女娥皇女英追之不及相思慟哭淚下沾竹¶
文悉為之斑斑然(神異/經)昔黄帝命伶倫為律伶倫自大¶
<pb:KR3k0025_WYG_096-3a>¶
夏之西至沅渝之隂取竹於嶰谷斷兩節間而吹之(吕/氏)¶
(春/秋)𢎞農宜陽縣金門山竹可為律管(楊/子)子路見孔子孔¶
子曰君子不可不學子路曰南山有竹不揉自直斬而¶
為用逹於犀革以此言之何學之為孔子曰栝而羽之¶
鏃而礪之其入不益深乎(家/語)南中生子母竹今慈竹是¶
也漢章帝三年子母竹筍生白虎殿前謂之孝竹羣臣¶
作孝竹頌(述異/記)帝遊後𫟍有竹叢密筍不出外帝顧諸¶
王曰父子兄弟相親當如此竹因謂義竹(天寶/遺事)王子猷¶
<pb:KR3k0025_WYG_096-3b>¶
嘗過吳中見一士大夫家極有好竹主人知子猷當往¶
洒掃施設在㕔事坐相待王肩輿徑造竹下諷嘯良久¶
遂欲出門主大不堪遂令左右閉門不聽出王更以此¶
賞主人乃盡歡而去　阮籍嵇康山濤劉伶阮咸向秀¶
王戎七人常集於竹林之下肆意酣暢故世人謂之竹¶
林七賢(世/説)唐貞元中有遊羅浮山第十三嶺遇巨竹圍¶
二丈餘有三十九節節二丈餘予嘗覧竹譜曰雲丘帝¶
竹一節為船南海以竹為甑皆羅浮之竹也(嶺表/録異)李衞¶
<pb:KR3k0025_WYG_096-4a>¶
公言北都惟童子寺有竹一窠纔長數尺令傳其寺每¶
日報竹平安(雜/爼)潤州甘露寺僧某者李徳裕以方竹杖¶
留贈出大宛國堅實而正萬節眼鬚牙四面對出公再¶
鎮浙右問僧曰竹杖無恙否曰已規圓而漆之矣(叢/談)唐¶
天復甲子嵗自隴而西亢陽竹皆放花結子饑民採之¶
舂米而食珍於粳糯其味更馨香可謂百萬圓顱活於¶
貞筠之下(玉堂/閒話)舊稱竹實鸞鳯所食今近道竹結實如¶
小麥無氣味近有餘干人言彼有竹實大如鷄子竹葉¶
<pb:KR3k0025_WYG_096-4b>¶
層層包裹味甘勝蜜因知鸞鳯之食必非常物也(本/草)竹¶
有生日即五月十三日也(文心/雕龍)岳人以五月十三日謂¶
之龍生日可種竹即齊民要術竹醉日也(岳陽風/土記)五月¶
十三日移竹神日也(四時/纂要)¶
集便娟之竹寄生江潭上葳㽔而防露下泠泠而來風¶
(七/諫)含虛中以象道體圓質以儀天(江淹/賦)或茂沙水或挺¶
岩陸條暢紛敷青翠森肅(戴凱之/竹譜)竹則包笱抽節徃徃¶
縈結緑葉翠莖冒霜停雪(吳都/賦)風篁成韻(文/選)翠葆隨風¶
<pb:KR3k0025_WYG_096-5a>¶
金戈動日(謝/朓)檀欒嬋娟玉潤碧鮮　初篁包緑籜(文/選)長¶
淇園貞榦臣脩竹稽首(沈約脩竹/彈甘焦文)竹本固固以樹徳君¶
子見其本則思善建不㧞者竹性直直以立身君子見¶
其性則思中立不倚者竹心空空以體道君子見其心¶
則思應用虛受者竹節貞貞以立志君子見其節則思¶
砥礪名行夷險一致者　日出有清隂風來有清聲(白/樂)¶
(天養/竹記)勁本堅節不受雪霜剛也緑葉萋萋翠筠浮浮柔¶
也虛心而直無所隱蔽忠也不孤根以挺聳必相依以¶
<pb:KR3k0025_WYG_096-5b>¶
林秀義也雖春陽氣上終不與衆木鬬榮謙也四時一¶
貫榮衰不殊常也垂賁實以延鳯樂賢也嵗擢筍以成¶
榦進徳也　羣居不亂獨立自持振風㧞屋不為之傾¶
大旱乾物不為之瘁堅可以配松栢勁可以凌霜雪密¶
可以泊晴煙踈可以漏霄月(文苑/英華)翠色落波深虛聲帶¶
寒早龍吟曽未聴鳯曲吹應好　野竹分青靄　緑竹¶
助秋聲　窗竹夜鳴秋(李/白)竹光團野色　我有江隂竹¶
能令朱夏寒　籠竹和煙滴露稍　風含翠篠娟娟净¶
<pb:KR3k0025_WYG_096-6a>¶
　竹細野池幽　種竹交加翠　愛竹遣兒書　霜埋¶
雪竹根　脩竹不受暑　叢篁低地碧　錦竹亭亭出¶
縣髙　賞靜連雲竹　緑竹半含籜新稍纔出墻色侵¶
書帙暗隂過酒樽凉雨洗娟娟净風吹細細香但令無¶
剪伐㑹見拂雲長(杜/詩)竹影金瑣碎(孟/郊)折篁嘯遺笙　誰¶
家有竹門可欵　藹藹溪流慢稍稍岸篠長穿沙碧榦¶
净落水紫苞香　筍添南堦竹日日成清閟縹節已儲¶
霜黄苞猶揜翠　髙標凌秋嚴貞色奪春媚風枝未飄¶
<pb:KR3k0025_WYG_096-6b>¶
吹露粉先涵淚(韓/詩)風篁冒水逺　迸籜分苦節輕筠抱¶
虛心(栁/詩)停車欲去繞藂竹偏愛新筠十數竿莫遣兒童¶
觸瓊粉留待幽人回日看(韋蘇/州)¶
本朝司馬公獨樂園有竹一本去地二尺分為兩榦並¶
生六節節間容線復合為一洛中號為瑞竹(李方叔/西㳺記)茲¶
軒最灑落歴歴種琅玕　翠隂凉宴坐疎韻成清歡錦¶
籜裁夏扇玉筍供春盤(司馬/公)竹比君子徳猗猗寒更緑¶
　嫰籜筠粉暗　虛心髙自擢勁節晩愈瘦雖慙桃李¶
<pb:KR3k0025_WYG_096-7a>¶
妖寧愧松栢後猗猗色可飱滴滴翠欲溜　粉籜春苞¶
解(六一/集)雪節貫霜根　解籜呈新緑　鄰里亦知偏愛¶
竹春來相與䕶龍雛　斫得龍光竹兩竿　千林玉槊¶
攙空立　醉裏曽看碧玉椽　卧聴謖謖碎龍吟俯看¶
蒼蒼立玉身　解籜新篁不自持嬋娟已有嵗寒姿¶
可使食無肉不可居無竹無肉令人瘦無竹令人俗人¶
瘦尚可肥人俗不可醫(東/坡)卧龍偃蹇雷不驚公與此君¶
俱忘形　此君傾盖如故舊骨相竒怪清且秀(山/谷)¶
<pb:KR3k0025_WYG_096-7b>¶
　　　筍¶
經其蔌維何維筍及蒲(詩/)¶
史沈道䖍有人㧞其屋後筍令人止之曰惜此筍欲令¶
成林更有佳者相與乃買大筍與之盗者慙不取道䖍¶
使置其門内而還(南/史)¶
傳記筍竹萌(爾/雅)筍一名萌一名蒻一名䈚一名䕌一名¶
竹胎一名竹牙一名茁一名初篁　筍者竹之蒻也竹¶
之醜節種厥性弱於木而强於草實草木中别類也(筍/譜)¶
<pb:KR3k0025_WYG_096-8a>¶
竹子乃筍也(神異/經)服日月之精華欲得常食竹筍者日¶
華之胎也一名大明(道/書)嶺南山谷茅地中生筍甚大籜¶
皆竹而根乃茅也土人食之名聖筍(紺珠/集)竹之美者越¶
駱之莔(吕氏春秋髙/秀曰莔筍也)馬援至荔浦見冬筍名苞筍其味¶
美於春夏筍(東觀/漢記)何隨有竹園人盗其筍隨行見之恐¶
驚乃挈履而歸(華陽/國志)孟宗至孝母好食竹筍宗入林中¶
哀號方冬筍為之出時人皆以為孝感所致(先賢/傳)漢人¶
適吳吳人餽筍問何物曰竹也歸煮其牀簀而不熟曰¶
<pb:KR3k0025_WYG_096-8b>¶
吳人欺我哉(壁顧/録)皮藩去北而復來鄱陽食竹筍曰三¶
年不見羊角衰矣(叩頭/録)¶
集岸筍開新籜(李/白)緑垂風折筍　舍下筍穿壁　春筍¶
滿林生(杜/詩)筍添南階竹　稀生巧補林迸出疑争地¶
竹亭人不到新筍滿前軒乍出真堪賞初多未覺煩¶
見角牛羊没看皮虎豹存　身寧虞瓦礫計擬掩蘭蓀¶
　外恨包藏密中仍節目繁(韓/詩)紫籜折故錦素肌擘新¶
玉(白樂/天)嫰籜香苞初出林於陵論價重如金皇都陸海¶
<pb:KR3k0025_WYG_096-9a>¶
應無數忍剪凌雲一寸心(李義/山)萬籜抱龍兒攅迸溢林¶
薮(盧/仝)稚子脱錦綳駢頭香玉滑(唐/詩)¶
本朝東坡曽邀劉器之同參玉版和尚至廉泉寺燒筍¶
而食之器之覺筍味勝問何名也東坡曰名玉版也此¶
老師善説法要能令君得禪説之味於是器之乃悟其¶
戲為之大笑東坡作偈曰不怕石頭路來參玉版師聊¶
憑栢樹子與問籜龍兒(冷齋/夜話)東坡云文與可嘗令余作¶
洋州三十詠篔簹谷其一也予詩曰漢川脩竹賤如蓬¶
<pb:KR3k0025_WYG_096-9b>¶
斤斧何曽赦籜龍料得清貧饞太守渭濱千畆在胷中¶
與可是日與其妻㳺谷中燒筍晩食發函得詩大笑噴¶
飯滿案(畫篔簹/谷記)故人知我意千里寄竹萌駢頭玉嬰兒¶
一一脱錦綳(東/坡)隣里亦知偏愛竹春來相與䕶龍雛¶
數里春畦獨自尋迸屖抽錦亂森森田文死去賔朋散¶
抛擲三千玳瑁簮(王元/之)繭栗戴地翻觳&KR1100;觸墻壞　南¶
園苦筍味勝肉籜龍稱寃莫採録煩君更致蒼玉束明¶
日風雨吹成竹(山/谷)竹君家多材楚楚皆席珍成竹著錦¶
<pb:KR3k0025_WYG_096-10a>¶
袍玉色映市人(陳去/非)急喚蒼頭斸煙雨明朝吹作碧參¶
差(朱喬/年)下有萬玉虬三冬卧寒土(朱文/公)江西猫筍未出¶
尖雪中土膏養新甜(誠/齋)¶
　¶
　¶
　¶
　¶
　¶
<pb:KR3k0025_WYG_096-10b>¶
　¶
　¶
　¶
　¶
　¶
　¶
　¶
　記纂淵海卷九十六¶
