# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:33.059100
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷三
<pb:KR3k0025_WYG_003-1a>¶
欽定四庫全書¶
　記纂淵海卷三　　　　　宋　潘自牧　撰¶
　　律厯部¶
　　　律吕¶
經同律度量衡　律和聲　予欲聞六律五聲八音(並/書)¶
大司樂以六律六同五聲五音大合樂(周/禮)大師掌六律¶
六同以合隂陽之聲陽聲黄鍾太簇姑洗㽔賔夷則無¶
射隂聲大吕應鍾南吕函鍾小吕夾鍾　掌執同律以¶
<pb:KR3k0025_WYG_003-1b>¶
聽軍聲而詔吉凶　典同掌六律六同之和(同/上)五聲六¶
律十二管還相為宫也(並/記)為六律七音八風九歌以相¶
成也(左/傳)¶
子師曠之聰不以六律不能正五音　聖人既竭耳力¶
焉繼之以六律正五音(並/孟)䕫合六律調五音(淮南/子)一律¶
而生五音十二律而為六十音因六六之六六三十六¶
故三百六十日以當一嵗之日律厯之數天地之道也¶
(同/上)或問交五聲十二律或雅或鄭何也曰中正則雅多¶
<pb:KR3k0025_WYG_003-2a>¶
哇則鄭(揚/子)帝軒候鳳鳴以調律(抱朴/子)¶
史王者制事立法物度軌則一禀於六律六律為萬事¶
根本焉其於兵械尤所重故云望敵知吉凶聞聲考勝¶
負(史律/書)武王伐紂吹律聴聲(同/上)律十有二陽六為律隂¶
六為吕律以統氣類物吕以旅陽宣氣(前律/厯志)黄帝使伶¶
倫自大夏之西崑崙之隂取竹之嶰谷生其竅厚均者¶
斷兩節間而吹之以為黄鍾之宫制十有二筩以聴鳳¶
之鳴其雄鳴為六雌鳴亦六比黄鍾之宫而皆可以生¶
<pb:KR3k0025_WYG_003-2b>¶
之　黄鍾之長九寸三分損一下生林鍾參分林鍾益¶
一上生太簇參分太簇損一下生南吕參分南吕益一¶
上生姑洗參分沽洗損一下生應鍾參分應鍾益一上¶
生蕤賔參分蕤賔損一下生大吕參分大吕益一上生¶
夷則參分夷則損一下生夾鍾參分夾鍾益一上生無¶
射參分無射損一下生中吕參分律用銅者銅為物之¶
至精不為燥濕寒暑變其節不為風雨暴露改其形介¶
然有常有似士君子之行是以用銅也(並同/上)武帝以李¶
<pb:KR3k0025_WYG_003-3a>¶
延年為協律都尉畧論律吕以合八音之調(禮樂/志)伏羲¶
作易紀隂陽之初以為律法以六十律分朞之日(後律/厯志)¶
截管為律吹以考聲　紀斗氣効物類　五音生於隂¶
陽分為十二律轉生六十天効以景地効以響即律也¶
　天子常以冬夏至候鍾律冬至陽氣應則樂均清景¶
極長黄鍾通土炭輕而衡仰夏至隂氣應則樂均濁景¶
極短㽔賔通土炭重而衡低　候氣之法布緹縵室中¶
以木為案每律各一内庳外髙從其方位加律其上以¶
<pb:KR3k0025_WYG_003-3b>¶
葭莩灰抑其内端案厯而候之氣至者灰去(並同/上)明帝¶
升靈䑓吹時律觀物變(本/紀)黄帝作律以玉為管長尺六¶
寸為十二月音(晉律/厯志)西王母獻舜以昭華之琯以玉為¶
之取其體猶潤也　律之始造以竹為管取其自然圎¶
虛也　神道廣大妙本於隂陽形氣精微義先於律吕¶
　遂八風而宣九徳和大樂而成政道　律之為言法¶
也言陽氣始生各有法也吕之為言助也所以助隂成¶
陽也(並同/上)荀朂以杜䕫所制律吕乖錯乃制古尺作新¶
<pb:KR3k0025_WYG_003-4a>¶
律吕以調聲韻(樂/志)荀朂作新律笛十二枚以調律吕而¶
雅樂正然論者猶謂朂暗觧時阮咸妙達八音論者謂¶
之神解咸嘗心譏朂新律聲髙近哀思不合中和朂以¶
為異已乃出咸為始平相後有田父得周時玉尺朂以¶
校已所治鍾鼓金石絲竹皆短於一米於是伏咸之妙¶
(同/上)鄭譯牛𢎞辛彦之之徒依京房六十律因而六之為¶
三百六十律以一律為七音音為之調凡十二律為八¶
十四調(唐禮/樂志)吕才制尺十二枚長短與律黙契　始求¶
<pb:KR3k0025_WYG_003-4b>¶
聲者以律而造律者以黍自一黍之廣積而為分寸一¶
黍之多積而為龠合一黍之重積而為銖兩此造律之¶
本也故為之長短之法而著之於度為之多少之法而¶
著之於量為之輕重之法而著之於權衡又總其法而¶
著之於數使其分寸龠合銖兩皆起於黄鍾然後律度¶
量衡相為表裏四者既同而聲必至而後樂可作矣(並/同)¶
(上/)¶
傳記律謂之分注云律管可以分氣(爾/雅)景王問律於伶¶
<pb:KR3k0025_WYG_003-5a>¶
州鳩對曰古之神瞽考中聲而量之以制度律均鍾百¶
官軌儀平之以六成於十二天之道也(國/語)聖人截十二¶
管察八音之清濁謂之律吕(大戴/禮)命吕者律(畧/例)吹律定¶
姓以記其族(白虎/通)燕有黍谷地美而寒不生五穀鄒衍¶
吹律而温氣至(劉向/别録)梁武帝素善音律遂自制四器(通/典)¶
唐張文收截竹為律吹之備旋宫之義(同/上)隋文帝取律¶
吕實葭灰以候氣問於牛𢎞對曰灰飛半出為和氣全¶
出為猛氣不出為衰氣(古今/樂錄)¶
<pb:KR3k0025_WYG_003-5b>¶
集寒谷豐黍吹律以暖之(左思/賦)聴清濁五聲之和然後¶
制為鍾律(楊泉物/理論)律比崑崙竹(杜/詩)惜無協律者窈𦕈絃¶
吾詩(栁/集)¶
本朝太祖毎謂雅樂聲近於哀思因詔和峴依古法别¶
造新尺并黄鍾九寸管令工人校其聲果下於王朴所¶
定管一律尋又内降羊頭山秬黍累尺校律亦相符合¶
自此雅音和暢(㑹/要)李照所造鍾磬當時只是将太府寺¶
布帛尺一面定法其尺約長王朴尺三寸使朝廷以不¶
<pb:KR3k0025_WYG_003-6a>¶
法之器薦見郊廟只如照所定黄鍾之管乃是南吕陪¶
磬舊黄鍾九寸正磬却降在大簇夾鍾之間(宋景文公/議樂状)¶
律之分寸既定便當埋管候氣以騐其應否至於播之¶
五聲二變而為六十調者乃其餘耳(朱文/公集)候氣之説蓋¶
埋管雖相近而自管之長短入地深淺有不同故氣之¶
應有先後耳非以方位而為先後也(同/上)衆絃排律吕金¶
石次第名(歐/公)¶
　　　黄鍾¶
<pb:KR3k0025_WYG_003-6b>¶
經大司樂奏黄鍾以祀天神(周/禮)太師陽聲黄鍾注云黄¶
鍾子之氣也十一月建焉　㮚氏為量其聲中黄鍾之¶
宫(同/上)中央土律中黄鍾之宫注云黄鍾之宫最長也¶
仲冬律中黄鍾注云黄鍾者律之始也九寸(並/記)¶
子師文鼔琴當夏而叩羽絃以召黄鍾霜雪交下川地¶
暴沍(列/)黄鍾者鍾已黄也(淮南/子)黄鍾以生之注云黄鍾¶
為音律之本(揚/子)¶
史黄鍾者陽氣鍾黄泉而出也(律/書)黄鍾長八寸七分一¶
<pb:KR3k0025_WYG_003-7a>¶
宫(同/上)五聲之本生於黄鍾之律(前律/厯志)黄鍾者黄者中之¶
色君之服也鍾者種也天之中數五五為聲聲上宫五¶
聲莫大焉地之中數六六為律律有形有色色上黄五¶
色莫盛焉故陽氣施種於黄泉孳萌萬物為六氣元也¶
以黄色名元氣律者著宫聲也宫以九唱六變動不居¶
周流六虛始於子在十一月　十一月乾之初九陽氣¶
伏於地下始著為一萬物萌動種於太隂故黄鍾為天¶
統律長九寸九者所以究極中和為萬物元也　黄鍾¶
<pb:KR3k0025_WYG_003-7b>¶
紀元氣之謂律　太極中央元氣故為黄鍾其實一龠¶
以其長自乘故八十一為日法所以生權衡度量禮樂¶
之所繇出也　隂陽相生自黄鍾始　黄鍾初九律之¶
首陽之變也　陽生隂曰下生隂生陽曰上生上生不¶
得過黄鍾之清濁下生不得及黄鍾之實(並同/上)伏羲作¶
易紀陽氣之初為律法建日冬至之聲以黄鍾之宫(後/律)¶
(厯/志)黄鍾應天之數而長九寸(同/上)冬至黄鍾之音調君道¶
得(禮儀/志)黄者隂陽之中色也或曰冬至徳氣為土土色¶
<pb:KR3k0025_WYG_003-8a>¶
黄故曰黄鍾(晉/志)黄鍾者天子之宫(北/史)伶倫斷竹長三寸¶
九分而吹之以為黄鍾之宫曰含少(隋禮/樂志)初隋用黄鍾¶
一宫惟擊一鍾其十一鍾設而不擊謂之啞鍾唐張文¶
収乃斷竹為十二律與孝孫吹調五鍾叩之而應由是¶
十二鍾皆用(唐禮/樂志)太常缺黄鍾鑄不能成李嗣真逢車¶
有鐸聲甚麗曰宫聲也取以歸振以空地若有應者掘¶
之得鍾衆樂遂和(舊唐/書)¶
傳記黄鍾所以宣養六氣九徳也(國/語)皇甫直臨小池弹¶
<pb:KR3k0025_WYG_003-8b>¶
琵琶本黄鍾而聲入㽔賔彈於他處則黄鍾也因夜復¶
彈於池上覺有物擊水如魚躍遂竭池索之得鐵一片¶
乃方響㽔賔鐵也(雜/爼)¶
集黄鍾毁棄瓦釡雷鳴(楚辭/卜居)¶
　　　林鍾¶
經大司樂歌函鍾以祭山川注云函鍾一名林鍾(周/禮)太¶
師隂聲函鍾注云林鍾未之氣也六月建焉(同/上)季夏律¶
中林鍾注云林鍾者黄鍾之所生也長六寸(記/)季武子¶
<pb:KR3k0025_WYG_003-9a>¶
以其所得於齊之兵作林鍾而銘魯功焉(左/傳)¶
子林鍾者引而止也(淮南/子)¶
史林鍾者言萬物就死氣林林然(史律/書)林鍾長五寸七¶
分四角(同/上)林君也言隂氣受任助㽔賔君主種物使長¶
大楙盛也位於未在六月(前律/厯志)六月坤之初六隂氣受¶
任於太陽繼養化柔萬物生長楙之於未令種剛强大故¶
林鍾為地統律長六寸六者所以含陽之施楙之於六¶
合之内令剛柔有體也　林鍾吕之首隂之變也(並同/上)¶
<pb:KR3k0025_WYG_003-9b>¶
傳記林鍾和展百事俾莫不任肅純恪也(國/語)林者茂也¶
盛也六月物皆茂盛積於林野故謂林鍾又林衆也言¶
萬物成就種類衆盛也(通典/注)¶
　　　太簇¶
經大司樂奏太簇以祀地示(周/禮)太師陽聲太簇注云太¶
簇寅之氣也正月建焉(同/上)孟春律中太簇注云太簇者¶
林鍾之所生也長八寸(記/)¶
子太簇者簇而未出也(淮南/子)¶
<pb:KR3k0025_WYG_003-10a>¶
史泰簇者言萬物簇生也(史律/書)太簇長七寸七分二角¶
(同/上)太簇簇奏也言陽氣大奏地而達物也位於寅在正¶
月(前律/厯志)正月乾之九三萬物棣通族出於寅人奉而成¶
之仁以養之義以行之令萬物各得其理寅木也為仁¶
其聲商也為義故太簇為人統律長八寸象八卦宓羲¶
氏之所以順天地通神明類萬物之情也(同/上)簇者簇也¶
謂萬物隨於陽氣太簇而生也(晉/志)¶
傳記太簇所以金奏賛陽出滯也(國/語)¶
<pb:KR3k0025_WYG_003-10b>¶
　　　南吕¶
經大司樂歌南吕以祀四望(周/禮)太師隂聲南吕注云南¶
吕酉之氣也八月建焉(同/上)仲秋律中南吕注云南吕者¶
太簇之所生也長五寸三分寸之一(記/)¶
子師文鼔琴當春而叩商絃以召南吕凉風忽至草木¶
茂實(列/)南吕者任包大也(淮南/子)¶
史南吕者言陽氣之旅入藏也(史律/書)南吕長四寸七分¶
八徵(同/上)南任也言陽氣旅助夷則任成萬物也位於酉¶
<pb:KR3k0025_WYG_003-11a>¶
在八月(前律/厯志)南者任也謂時物皆秀有懐任之象也(晉/志)¶
傳記南吕賛陽秀也注云榮而不實曰秀南任也隂任¶
陽事助成萬物(國/語)八月物皆含秀懐吐之象隂任陽功¶
助陽成功也(通典/注)¶
　　　姑洗¶
經大司樂奏姑洗以祀四望(周/禮)太師陽聲姑洗注云姑¶
洗辰之氣也三月建焉(同/上)季春律中姑洗注云姑洗者¶
南吕之所生也長七寸九分寸之一(記/)¶
<pb:KR3k0025_WYG_003-11b>¶
子姑洗者陳去而新来也(淮南/子)¶
史姑洗者言萬物洗生(史律/書)姑洗長六寸七分羽(同/上)姑¶
洗潔也言陽氣洗物姑潔之也位於辰在三月(前律/厯志)姑¶
枯也洗濯也謂物生新潔洗除其枯改柯易葉也(晉/志)¶
傳記姑洗所以修潔百物考神納賔也注云姑潔也洗¶
濯也考合也言百物修潔故用之饗宴可以合神納賔¶
也(國/語)¶
　　　應鍾¶
<pb:KR3k0025_WYG_003-12a>¶
經大司樂歌應鍾以祭地示(周/禮)太師隂聲應鍾注云應¶
鍾亥之氣也十月建焉(同/上)孟冬律中應鍾注云應鍾者¶
姑洗之所生也長四寸二十七分寸之二十(記/)¶
子應鍾者應其鍾也(淮南/子)¶
史應鍾者陽氣之應不用事也(史律/書)應鍾長四寸二分¶
三分二羽(同/上)應鍾言隂氣應無射該藏萬物而雜陽閡¶
種也位於亥在十月(前律/厯志)應者和也謂嵗功皆應和陽¶
功收而聚之也(晉/志)¶
<pb:KR3k0025_WYG_003-12b>¶
傳記應鍾均利器用俾應復也(國/語)¶
　　　㽔賔¶
經大司樂奏㽔賔以祭山川(周/禮)太師陽聲㽔賔注云㽔¶
賔午之氣也五月建焉(同/上)仲夏律中㽔賔注云㽔賔者¶
應鍾之所生也長六寸八十一分寸之二十六(並/記)¶
子師文鼓琴及冬而扣徴絃以激㽔賔陽光熾烈堅氷¶
立散(列/)㽔賔者安而服之也(淮南/子)¶
史㽔賔者言隂氣㓜少故曰㽔痿陽不用事故曰賔(史/律)¶
<pb:KR3k0025_WYG_003-13a>¶
(書/)㽔賔長五寸六分三分一(同/上)㽔繼也賔導也言陽始¶
導隂氣使繼養物也位於午在五月(前律/厯志)㽔葳㽔垂下¶
貎也賔敬也謂時陽氣下降隂氣始起相賔敬也(晉/志)¶
傳記㽔賔所以安靖神人獻酬交酢也(國/語)皇甫直得方¶
響蕤賔鐵(詳見黄/鍾類)¶
　　　大吕¶
經大司樂歌大吕以祀天神(周/禮)太師隂聲大吕注云大¶
吕丑之氣也十二月建焉(同/上)季冬律中大吕注云大吕¶
<pb:KR3k0025_WYG_003-13b>¶
者㽔賔之所生也長八寸二百四十三分寸之百四(記/月)¶
(令按㽔賔三分損一下生大吕實長四寸二百四/十三分寸之五十二月令注葢大吕之倍數也)¶
子大吕者旅旅而去也(淮南/子)¶
史大吕長七寸五分三分一(史律/書)吕旅也言隂大旅助¶
黄鍾宣氣而牙物也位於丑在十二月(前律/厯志)吕助也謂¶
陽氣方生隂氣助也(晉/志)大吕者皇后之位(北/史)¶
傳記大吕助宣物也(國/語)¶
　　　夷則¶
<pb:KR3k0025_WYG_003-14a>¶
經大司樂奏夷則以享先妣(周/禮)太師陽聲夷則注云夷¶
則申之氣也七月建焉(同/上)孟秋律中夷則注云夷則者¶
大吕之所生也長五寸七百二十九分寸之四百五十¶
一(記/)¶
子夷則者易其則也(淮南/子)¶
史夷則言隂氣之賊萬物也(史律/書)夷則長五寸四分三¶
分二商(同/上)則法也言陽氣正法度而使隂氣夷當傷之¶
物也位於申在七月(前律/厯志)夷平也謂萬物将成平均皆¶
<pb:KR3k0025_WYG_003-14b>¶
有法則也(晉/志)¶
傳記夷則者所以詠歌九則平民無貳也注云言萬物¶
既成可法則也故可詠歌九功之則使民無疑貳也(國/語)¶
七月萬物将成平均結實皆有法則故謂之夷則一云¶
夷者傷之義言秋之時萬物始被刑法而傷其性故以¶
為名(通典/注)¶
　　　夾鍾¶
經大司樂歌夾鍾以享先祖(周/禮)太師隂聲夾鍾注云夾¶
<pb:KR3k0025_WYG_003-15a>¶
鍾夘之氣也二月建焉(同/上)仲春律中夾鍾注云夾鍾者¶
夷則之所生長七寸二千一百八十七分寸之千七十¶
五(記按夷則參分損一下生夾鍾實長三寸二千一百/八十七分寸之一千六百三十一月令注蓋夾鍾之)¶
(倍數/也)¶
子師文鼓琴及秋而叩角絃以激夾鍾温風徐迴草木¶
發榮(列/)夾鍾者種始莢也(淮南/子)¶
史夾鍾者言隂陽相夾厠也(史律/書)夾鍾長六寸一分三¶
分一(同/上)夾鍾言隂夾助太簇宣四方之氣而出種物也¶
<pb:KR3k0025_WYG_003-15b>¶
位於夘在二月(前律/厯志)夾佐也謂時物尚未盡出隂徳佐¶
陽而出物也(晉/志)¶
傳記夾鍾出四隙之細也注云出四時之間氣微細者¶
四時之氣皆始於春故夾鍾出四時之氣也(國/語)夾者孚¶
甲也言萬物孚夾鍾類分也(白虎/通)¶
　　　無射¶
經大司樂奏無射以享先祖(周/禮)太師陽聲無射注云無¶
射戍之氣也九月建焉(同/上)季秋律中無射注云無射者¶
<pb:KR3k0025_WYG_003-16a>¶
夾鍾之所生長四寸六千五百六十一分寸之六千五¶
百二十四(記/)天王(景/王)将鑄無射伶州鳩曰王其以心疾¶
死乎夫樂天子之職也夫音樂之輿也而鍾音之器也¶
天子省風以作樂器以鍾之輿以行之小者不窕大者¶
不槬則和於物物和則嘉成故和聲入於耳而藏於心¶
心億則樂窕則不咸槬則不容心是以感感實生疾今¶
鍾槬矣王心弗堪其能久乎(左/傳)¶
子無射者入無厭也(淮南/子)¶
<pb:KR3k0025_WYG_003-16b>¶
史無射者隂氣盛用事陽氣無餘也(史律/書)無射長四寸¶
四分三分一(同/上)射厭也言陽氣䆒物而使隂氣畢剝落¶
之終而復始亡厭射也位於戍在九月(前律/厯志)射者出也¶
言時陽氣上升萬物收藏無復出也(晉/志)¶
傳記無射所以宣布哲人之令徳示民軌儀也注云九¶
月乾上九也陽氣上升收藏萬物無得見者可徧布前¶
哲之令徳示民導法(國/語)射終也言萬物隨陽而復又隨¶
陽而起無有終極故以為名(通典/)¶
<pb:KR3k0025_WYG_003-17a>¶
　　　中吕¶
經大司樂歌小吕以享先妣注云小吕一名中吕(周/禮)太¶
師隂聲小吕注云中吕已之氣也四月建焉(同/上)孟夏律¶
中中吕注云中吕者無射之所生長六寸萬九千六百¶
八十三分寸之萬二千九百七十四(記月令愚按無射/三分損一下生中)¶
(吕實長三寸萬九千六百八十三分寸之六/千四百八十七月令注葢中吕之倍數也)¶
子中吕者中充大也(淮南/子)¶
史中吕者言萬物盡旅而西行也(史律/書)中吕長五寸九¶
<pb:KR3k0025_WYG_003-17b>¶
分三分二徴(同/上)中吕言微隂始起未成著於其中旅助¶
姑洗宣氣齊物也位於已在四月(前律/厯志)陽下生隂隂上¶
生陽終於中吕十二律畢矣(同/上)吕助也謂陽氣盛長隂¶
助成功也(晉/志)¶
傳記中吕宣中氣也(國/語)¶
　　　度量(律度量衡附/)¶
經同律度量衡(書舜/典)内宰凡建國出其度量淳制(周/禮)質¶
人同其度量　合方氏一其度量　大行人十有一嵗¶
<pb:KR3k0025_WYG_003-18a>¶
同度量(並同/上)仲春日夜分則同度量(記/)周公頒度量而¶
天下大服(明堂/位)立權度量(大/傳)宫室得其度量鼎得其象¶
(仲尼/燕居)正度量夷民者也(左/傳)謹權量審法度(論/語)¶
子法制度量王者典憲也(管/)仲春令闗市同度量仲秋¶
一度量(淮南/子)法者天下之度量也(同/上)¶
史同律度量衡所以齊逺近立民信也(前律/厯志)審度嘉量¶
以臨兆民　凡律度量衡用銅者名自名也所以同天¶
下而齊風俗也(並同/上)度量所以禁暴止邪也(漢景/帝詔)律度¶
<pb:KR3k0025_WYG_003-18b>¶
量衡公私不同所宜一之(北史王/登奏)律度量衡相用為表¶
裏使得律者可以制度量衡因度量衡亦可以制律也¶
(唐禮/樂志)太史卿以二法權物量度權衡也(百官/志)¶
傳記先王之鑄鍾也律度量衡於是乎生(國/語)¶
集齊律度量衡使天下咸得其用人曰明我者舜也齊¶
我者舜也資我者舜也(韓/集)¶
本朝皇祐中阮逸胡瑗累黍定尺始欲合其量也然竟¶
於權不合(程迥三/器圖説)上黨之黍其色至烏其形圎重用為¶
<pb:KR3k0025_WYG_003-19a>¶
度量决不徒然止以時有水旱之差地有肥瘠之異取¶
黍大小必得其中故伊川先生曰欲度量權衡之得其¶
正必自律起以律管定尺蓋凖乎天地也秬黍積數在¶
先王時惟此適與度量合故可用也今或不然形有長¶
短所以起度也受有多寡所以生量也物有輕重所以¶
用權也是器也皆凖之上黨羊頭山之秬黍焉以之測¶
幽隐之情以之達精微之理推三光之運則不失其度¶
通八音之變則可召其和以辨上下則有品以分隆殺¶
<pb:KR3k0025_WYG_003-19b>¶
則有節(並同/上)¶
　　　度¶
經典瑞璧羨以起度(周/禮)玉人璧羨度尺好三寸以為度¶
(同/上)司空執度度地(記/)用器兵革不中度不粥於市(同/上)¶
子度然後知長短(孟/)¶
史禹聲為律身為度(史本/紀)度者分寸丈尺引也所以度¶
夫長短也本起黄鍾之長以子穀秬黍中者一黍之廣¶
度之九十分黄鍾之長一為一分十分為寸十寸為尺¶
<pb:KR3k0025_WYG_003-20a>¶
十尺為丈十丈為引而五度審矣其法用銅髙一寸廣¶
二寸長一丈而分寸丈尺存焉用竹為引髙一分廣六¶
分長十丈其方法矩髙廣之數隂陽之象也分者自三¶
微而成著可分别也寸者忖也尺者蒦也丈者張也引¶
者信也夫度者别於分忖於寸蒦於尺張於丈信於引¶
引者信天下也(前律/厯志)體有長短檢之以度則不失毫釐¶
(隋志/)¶
本朝自唐昭宗時雅樂亡散至後周時王朴重定尺度¶
<pb:KR3k0025_WYG_003-20b>¶
太祖朝又詔和峴以景表尺重加磨治稍令聲下昨縁¶
景祐二年燕肅始乞修正樂器其時只得王朴律準又¶
與王朴所定律尺律管參騐音韻而燕肅只據律準與¶
鍾磬見聲按定髙下即是太常舊樂比王朴時已自不¶
同况和峴減定後又經景徳中李宗諤一次修飾至燕¶
肅凡經三度磨鑢然俱不先立尺度律準所以後来無¶
處根正法度音律(宋景文公/議樂状)周尺也者先儒考其制脗¶
合者不一至宋景文公得隋大業中尺十五等(一周尺/二晉田)¶
<pb:KR3k0025_WYG_003-21a>¶
(父玉尺三梁表尺四漢官尺五魏尺六殷後尺七後魏/前尺八中尺九後尺十東後魏尺十一蔡邕銅龠尺十)¶
(二宋氏尺十三隋常水尺十/四雜尺十五梁朝俗間尺)獨以周尺為之本以考諸¶
尺韓忠獻嘉祐累黍二其一亦與周尺合苟以是定尺¶
又以是參定權量如挈裘而振其領其順者不可勝數¶
也(程迥三/器圗義)¶
　　　量¶
經㮚氏為量深尺内方尺而圎其外其實一鬴(六斗/四升)其¶
臋一寸其實一豆其耳三寸其實一升重一鈞其聲中¶
<pb:KR3k0025_WYG_003-21b>¶
黄律之宫槩而不税其銘曰時文思索允臻其極嘉量¶
既成以觀四國永啟厥後兹器惟則(周/禮)齊舊四量豆區¶
釡鍾四升為豆各自其四以登於釡釡十則鍾陳氏三¶
量皆登一焉鍾乃大矣以家量貸而以公量收之(左/傳)¶
子為之斗斛以量之則并與斗斛而竊之(荘/)¶
史量者龠合升斗斛也所以量多少也本起於黄鍾之¶
龠用度數審其容以子穀秬黍中者千有二百實其龠¶
以井水準其槩十龠為合十合為升十升為斗十斗為¶
<pb:KR3k0025_WYG_003-22a>¶
斛而五量嘉矣其法用銅方尺而圎其外旁有庣焉其¶
上為斛其下為斗左耳為升右耳為合龠其状似爵以¶
縻爵禄上三下二參天兩地圜而函方左一右二隂陽¶
之象也其圜象規其重一鈞備氣物之數合萬有一千¶
五百二十聲中黄鍾始於黄鍾而反覆焉君制器之象¶
也龠者黄鍾律之實也躍微動氣而生物也合者合龠¶
之量也升者登合之量也斗者聚升之量也斛者角斗¶
平多少之量也夫量者躍於龠合於合登於升聚於斗¶
<pb:KR3k0025_WYG_003-22b>¶
角於斛也(前律/厯志)量有輕重平以權衡物有多少受以量¶
(後律/厯志)物有多少受之以量則不失圭撮(隋/志)¶
傳記黄帝設五量(家/語)¶
集黄帝一統類齊制器(栁/)相欺也為之斗斛以信之(韓/)¶
本朝二龠為合注云謂二十四銖皇祐新樂圗曰今令¶
文誤作十龠為合(程迥三/禮圗義)合方一寸深一寸六分六釐¶
積一千六百二十分升方三寸深一寸八分積一萬六¶
千二百分斗方六寸深四寸五分積十六萬二千分¶
<pb:KR3k0025_WYG_003-23a>¶
迥用周尺依考工記造鬴却用本草千金方法以兔絲¶
子九兩為升實容六十四升兎絲之秤蓋用開通錢十¶
為七十二銖者是故周漢晉之尺本草千金方之升周¶
禮之鬴唐書志之權四物不相謀而相合若符契然(並/同)¶
(上/)皇祐龠合升斗以今太府寺見行升斗較之二升九¶
合一龠弱得太府寺升一升二斗九升五合得太府寺¶
斗一斗(阮逸胡/瑗云)林億等較本草千金方曰藥升方作上¶
徑一寸下徑六分深八分蓋龠法也(同/上)¶
<pb:KR3k0025_WYG_003-23b>¶
　　　權衡¶
經稱物平施　巽稱而隠巽以行權(並/易)輪人權之以眂¶
其輕重之均也　㮚氏為量不耗然後權之　玉人駔¶
琮五寸宗后以為權駔琮七寸鼻寸有半寸天子以為¶
權(並周/禮)仲春日夜分則鈞衡石正權概仲秋日夜分則¶
平權衡正鈞石(記/)下齊如權衡者以安志而平心也(深/衣)¶
可與立未可與權(論/語)¶
子權然後知輕重　執中無權猶執一也(並/孟)權衡者所¶
<pb:KR3k0025_WYG_003-24a>¶
以視輕重也(管/)為之權衡以稱之則並與權衡而竊之¶
(荘/)權物而稱用(荀/)聖人備道全美是垂天下之權衡也¶
　道者古今之正權也　衡所以知輕重　衡石稱垂¶
者所以為平也　衡者平之至也　衡不正則重垂於¶
仰而人以為輕輕垂於俛而人以為重　公平者職之¶
行也(並同/上)衡之為度也緩而不後平而不怨施而不徳¶
弔而不責常平民禄以繼不足權之為度也急而不盈¶
殺而不割誠信以必堅慤以固(淮南/子)衡之於左右無私¶
<pb:KR3k0025_WYG_003-24b>¶
輕重故可以為平　謹於權衡審乎輕重足以治其境¶
内矣(並同/上)¶
史參為衡石(史天/官書)優劣之垂在於權衡非徒低昻之差¶
乃鈞銖之覺也(滑稽/傳注)衡平也權垂也衡所以佐權而均¶
物平輕重也其道如底以見準之正繩之直左旋見規¶
右折見矩其在天也佐助璇璣斟酌建指以齊七政故¶
曰玉衡權者銖兩斤鈞石也所以稱物平施知輕重也¶
本起於黄鍾之重一龠重千二百黍重十二銖兩之為¶
<pb:KR3k0025_WYG_003-25a>¶
兩二十四銖為兩十六兩為斤三十斤為鈞四鈞為石¶
忖為十八易十八變之象也五權之制以義立之以物¶
鈞之其餘小大之差以輕重為宜圜而環之令之四倍¶
好者周旋無端周而復始無窮也已銖者物繇忽微始¶
至於成著可殊異也兩者兩黄鍾律之重也二十四銖¶
而成兩者二十四氣之象也斤者明也三百八十四銖¶
易二篇之爻隂陽變動之象也十六兩成斤者四時乘¶
四方之象鈞者鈞也陽施其氣隂化其物皆得其成就¶
<pb:KR3k0025_WYG_003-25b>¶
平均也　權與物均重萬一千五百二十銖當萬物之¶
數也四百八十兩者六旬行八節之象也三十斤成鈞¶
者一月之象也石者大也權之大者也始於銖兩於兩¶
明於斤均於鈞終於石物終石大也四鈞為石者四時¶
之象也重百二十鈞者十二月之象也終於十二辰而¶
復於子黄鍾之象也千九百二十兩者隂陽之數也三¶
百八十四爻者五行之象也四萬六千八十銖者萬一¶
千五百二十物厯四時之象也而嵗功成就五權謹矣¶
<pb:KR3k0025_WYG_003-26a>¶
(前律/厯志)趙石勒得圎石状如水碓銘曰律權石重四鈞同¶
律度量衡(晉/志)量有輕重平以權衡則不失黍絫(隋/書)帝曰¶
天下之勢猶持衡然此首重則彼尾輕矣(唐李/石傳)賞罰之¶
馭衆猶權衡之於輕重也(陸宣公/奏議)¶
傳記垂之者權也平之者衡也(太/𤣥)¶
本朝唐鑄開元通寳錢積十錢重一兩計一千重六斤¶
四兩蘇冕曰今錢為古秤七銖以上比古五銖錢則加¶
重二銖以上迥謂一大兩為七十二銖即一錢為七銖¶
<pb:KR3k0025_WYG_003-26b>¶
畸十分銖之一則所謂三兩為大兩者可無疑矣(程迥/三器)¶
(圗/義)¶
　　　規矩(規矩準繩附/)¶
經輪人規之以眂其圜也萬之以眂其匡也(周/禮)輿人為¶
車圜者中規方者中矩(同/上)古之君子必佩玉周旋中規¶
折旋中矩(記玉/藻)規沔水規宣王也注云規者正圜之器¶
(詩/序)矩君子有絜矩之道(記大/學)七十而從心所欲不踰矩¶
(論/語)¶
<pb:KR3k0025_WYG_003-27a>¶
子離婁之明公輸子之巧不以規矩不能成方圎(孟/)聖¶
人既竭目力焉繼之以規矩準繩以為方圎平直　規¶
矩方圎之至也　梓匠輪輿能與人規矩不能使人巧¶
(並同/上)奚仲之為車器也方圎曲直皆中規矩鈎繩(管/)造¶
父學御旋曲中規矩(列/)工倕旋而蓋規矩指與物化而¶
不以心稽(荘/)陶者曰我善治埴圜者中規方者中矩匠¶
石曰我善治木勾者中鈎直者應繩夫埴木之性豈欲¶
中規矩鉤繩哉(同/上)設規矩陳繩墨便備用君子不如工¶
<pb:KR3k0025_WYG_003-27b>¶
人(荀/)無規矩雖奚仲不能以定方圓(淮南/子)規矩一行而¶
不易常一而不邪方行而不流一日行之萬世𫝊之而¶
以無為為之　規矩鉤繩者巧之具也而非所以巧也¶
　規矩事之制也　賢王用人猶制木規矩方圎各有¶
所施　規之為度也轉而不獲圎而不垸優而不縱廣¶
大以寛矩之為度也肅而不悖剛而不憒取而無怨内¶
而無害威厲而不懾令行而不廢(並同/上)如委己以從人¶
雖有規矩焉得而用之(揚/)大器其猶規矩準繩乎先自¶
<pb:KR3k0025_WYG_003-28a>¶
治然後治人之謂大器(同/上)天圎不中規地方不中矩(文/中)¶
矩五寸之矩盡天下之方(荀/)¶
史禹左準繩右規矩(史本/紀)哲王規矩乾坤(晉阮/种傳)漢興破¶
觚為圜(前酷/吏序)大漢中興破矩為圜(後杜林傳餘/見後五則類)¶
集固時俗之工巧兮偭規矩而改錯(離騷/經)規天矩地(文/選)¶
木之就規矩在梓匠輪輿(韓/集)重規疊矩(唐楊炯少/室山碑)¶
　　　準繩¶
經準㮚氏為量權之然後準之(周/禮)繩巽為繩直(易/)惟木¶
<pb:KR3k0025_WYG_003-28b>¶
從繩則正(書/)其繩則直(詩/)¶
子法者人生之準繩也(淮南/)為平者準也為直者繩也¶
若夫不在準繩之中可以為平直者此不共之術也¶
繩之為度也直而不争修而不窮久而不弊逺而不忘¶
與天地得與神明合所欲則得所惡則忘自古及今不¶
可移正厥徳孔宓廣大以容衆是故上帝以為物宗¶
準之為度也平而不險均而不阿廣大以容寛裕以和¶
柔而不剛鋭而不挫流而不滯易而不穢發通而有紀¶
<pb:KR3k0025_WYG_003-29a>¶
周宻而不泄準平而不失萬物皆平民無險謀怨惡不¶
生是故上帝以為物平　無準繩雖魯班不能以定曲¶
直(並同/上)準水平準中大匠取法焉(荘/)程者物之準(荀/)繩¶
大匠不為拙工改廢繩墨(孟/)造父學御進退履繩(列/)待¶
鉤繩而正者是削其性也(荘/)以繩墨自給而備世之急¶
(同/上)木受繩則直(荀/)繩者直之至　引繩以持曲直　繩¶
墨之起為不直也　度已以繩足以為天下法則矣(並/同)¶
(上/)繩正於上木直於下(淮南/子)繩之於内外無私曲直故¶
<pb:KR3k0025_WYG_003-29b>¶
可以為正(同/上)¶
史孝文以仁義為準(前東方/朔傳)賢才之畜於國猶巧匠之待¶
繩墨也(晉阮种傳其/餘見五則類)¶
集背繩墨以追曲兮競周容以為度(離騷/經)何時俗之工¶
巧兮背繩而改錯(宋玉/九辨)使離婁督繩公輸削墨(文/選)¶
　　　五則(權衡規矩繩/)¶
經衡誠懸不可欺以輕重繩墨誠陳不可欺以曲直規¶
矩誠設不可欺以方圎(記/)古者深衣以應規矩繩權衡¶
<pb:KR3k0025_WYG_003-30a>¶
規矩取其無私繩取其直權衡取其平(深/衣)¶
子天為繩地為準春為規夏為衡秋為矩冬為權繩者¶
所以繩萬物也準者所以準萬物也規者所以圎萬物¶
也衡者所以平萬物也矩者所以方萬物也權者所以¶
權萬物也(淮南/子)¶
史規圜矩方權重衡平準繩嘉量探賾索隠鉤深致逺¶
(前律/厯志)權與物鈞而生衡衡運規生規圜生矩矩方生繩¶
繩直生準準正則平衡而均權矣是為五則規者所以¶
<pb:KR3k0025_WYG_003-30b>¶
規圜器械令得其類也矩者所以矩方器械令不失其¶
形也規矩相須隂陽位序圜方乃成準者所以揆平取¶
正也繩者上下端直經緯相通也準繩連體權衡合徳¶
百工由焉以定法式　太隂者北方北伏也陽氣伏於¶
下於時為冬冬終也物冬藏乃可稱水潤下知者謀謀¶
者重故為權也太陽者南方南任也陽氣任養物於時¶
為夏夏假也物假大乃宣平火炎上禮者齊齊者平故¶
為衡也少隂者西方西遷也隂氣遷落物於時為秋秋¶
<pb:KR3k0025_WYG_003-31a>¶
揫也物揫斂乃成熟金從革改更也義者成成者方故¶
為矩也少陽者東方東動也陽氣動物於時為春春蠢¶
也物蠢生乃動運木曲直仁者生生者圜故為規也中¶
央者隂陽之内四方之中經緯通達乃能端直於時為¶
四季土稼穡蕃息信者誠誠者直故為繩也五則揆物¶
有輕重圜方正直隂陽之義四時四方之體五常五行¶
之象厥法有品各順其方而應其行今廣延羣儒博謀¶
講道修明舊典同律審度嘉量平衡均權正準直繩立¶
<pb:KR3k0025_WYG_003-31b>¶
于五則備數和聲以利兆民(並同/上)太昊乘震執規司春¶
炎帝乘離執衡司夏少昊乘兑執矩司秋顓帝乘坎執¶
權司冬黄帝乘坤艮執繩司下土(魏相/傳)¶
　　　厯¶
經澤中有火革君子以治厯明時(易/)厯象日月星辰敬¶
授人時(書/)帝曰来禹天之厯數在爾躬(禹/謨)四五紀五曰¶
厯數(洪/範)太史正嵗年以序事頒之于官府及都鄙注云¶
中數曰嵗朔數曰年䟽云一年二十四氣皆節氣在前¶
<pb:KR3k0025_WYG_003-32a>¶
中氣在後節氣一名朔氣中氣匝則為嵗朔氣匝則為¶
年(周/禮)先王之正時也履端於始序則不愆舉正於中民¶
則不惑歸餘於終事則不悖(左/傳)㐮二十七年冬十一月¶
朔日有食之辰在申司厯過也　哀十二年冬十二月¶
螽仲尼曰火伏而後蟄者畢今火猶西流司厯過也¶
少皥氏以鳥名官鳳鳥氏律正也𤣥鳥氏司分者也伯¶
趙氏司至者也青鳥氏司啟者也丹鳥氏司閉者也(並/同)¶
(上/)堯曰咨爾舜天之厯數在爾躬(論/語)¶
<pb:KR3k0025_WYG_003-32b>¶
子黄帝之治天下節四時之度正律厯之數(文中/子)¶
史容成氏始造律厯(史黄帝/本紀)髙辛厯日月而迎送之(本/紀)¶
周過其厯秦不及期(諸侯/王表)黄帝考定星厯建立五行起¶
消息正閏餘少皥氏之衰也九黎亂徳顓帝受之乃命¶
南正重司天以屬神命北正黎司地以屬民其後三苗¶
服九黎之徳故二官咸廢所職而厯數失序堯復逐重¶
黎之後而立羲和之官明時正度申戒文祖云天之厯¶
數在爾躬舜亦以命禹(厯/書)今上即位(謂漢/武帝)招致方士唐¶
<pb:KR3k0025_WYG_003-33a>¶
都分其天部而巴落下閎運筭轉厯然後日辰之度與¶
夏正同乃改元詔以七年為太初元年(同/上)三代既沒史¶
官喪紀故其所紀有黄帝顓帝夏商周及魯厯秦兼天¶
下頗推五勝而自以獲水徳乃以十月為正漢興襲秦¶
正朔以張蒼言用顓帝厯至武帝元封七年公孫卿壺¶
遂司馬遷等言厯紀廢壊遂詔卿遂遷等議造漢厯乃¶
以前歴上元太初四千六百一十七嵗至於元封元¶
年復得閼逢攝提格之數中冬十一月甲子朔夜半冬¶
<pb:KR3k0025_WYG_003-33b>¶
至日月在建星太嵗在子已得太初本星度新正乃選¶
方士唐都分天部落下閎運筭轉厯其法以律起厯曰¶
律容一龠積八十一寸則一日之分也與鄧平所治同¶
於是皆觀新星度日月行更以推筭如閎平法一月之¶
日二十九日八十一分日之四十三廼詔遷用鄧平所¶
造八十一分律厯罷廢尤䟽逺者十七家復使宦者淳¶
于陵渠復覆太初厯晦朔弦望皆最宻日月如合璧五¶
星如連珠(前律/厯志)元鳳三年張夀王言隂陽不調更厯之¶
<pb:KR3k0025_WYG_003-34a>¶
過也詔與丞相御史大将軍右将軍史各一人雜候上¶
林清臺課諸厯踈宻凡十一家太初厯第一徐萬且徐¶
禹治太初厯亦第一夀王及李信治黄帝調厯課皆踈¶
濶　孝成世劉向總六律列是非作五紀論向子歆究¶
其微妙作三統厯　自文公閏月不告朔百有餘年莫¶
能正厯數(並同/上)王莽令太史推三萬六千嵗厯紀六嵗¶
一改元(本/傳)漢初用乙夘厯至武帝始作太初厯(後律/厯志)武¶
帝更建太初改元易朔行夏之正　自太初元年始用¶
<pb:KR3k0025_WYG_003-34b>¶
三統厯施行百有餘年考其行日有退無進月有進無¶
退章帝知其錯繆召治厯編訢李梵等及能術者課校¶
諸厯以為四分厯(並同/上)元和中劉洪造乾象法方於太¶
初四分轉精宻矣(後漢司/馬彪注)黄帝經緯厯數然後天歩有¶
常則風后之力也(張衡/傳)黄帝使羲和占日常儀占月鬼臾¶
區占星氣伶倫造律吕大撓造甲子𨽻首作筭數容成¶
綜斯六術考定氣象謂之調厯(晉律/厯志)三代世有日官日¶
官司厯　仲尼每於朔閏發文蓋因以宣明厯數也(並/同)¶
<pb:KR3k0025_WYG_003-35a>¶
(上/)宋文帝元嘉二十一年何承天撰元嘉新厯(通/鑑)初魏¶
入中原用景初厯世祖克沮渠氏得元始厯時人以為¶
宻是嵗始行之(同上時宋元/嘉三十九年)延昌中李業興為戊子元¶
厯上之(北/史)齊文㐮引李業興為中外府咨議參軍業興¶
乃造化宫行棊厯以五百為章四千四十為蔀九百八¶
十七為分還以己未為元始終相推不復移轉與今厯¶
法術不同至於氣序交分景度盈縮不異也(同/上)東魏以¶
正元厯浸差命李業興更加修正以甲子為元號曰興¶
<pb:KR3k0025_WYG_003-35b>¶
元厯(通/鑑)隋張胄𤣥改定新厯言前厯差一日謂厯法與¶
古不同者三事其超古獨異者有七事(北史/本傳)唐貞觀十¶
四年十一月甲子朔冬至時戊寅厯以癸亥為朔李淳¶
風表稱古厯分日起於子半今嵗甲子朔冬至而故太¶
史令傅仁均減餘稍多子初為朔遂差三刻用乖天正¶
請更加考定衆議以仁均定朔微差淳風推校精宻請¶
如淳風議(通/鑑)王勃嘗作大唐千嵗厯(本/傳)開元九年詔僧¶
一行作新厯推大衍數立術以應之較經史所書氣朔¶
<pb:KR3k0025_WYG_003-36a>¶
日名宿度可考者皆合十五年草成而一行卒詔張説¶
與陳𤣥景等次為厯術七篇畧例一篇厯議十篇自太¶
初至麟徳厯二十三家與天雖近而未宻也至一行宻¶
矣其倚數立法固無以易也後世雖有改作者皆依倣¶
而已其一厯本議曰大衍為天地之樞如環之無端蓋¶
律厯之大紀也(唐律/厯志)厯法尚矣其要在於候天地之氣¶
以知四時寒暑而仰察天日月星辰之行運以相參合¶
而已唐始終二百九十餘年而厯八改初髙祖曰戊寅¶
<pb:KR3k0025_WYG_003-36b>¶
元厯髙宗曰麟徳甲子元厯𤣥宗曰開元太衍厯代宗¶
曰寳應五紀厯徳宗曰建中正元厯憲宗曰元和觀象¶
厯穆宗曰長慶宣明厯至昭宗曰景福崇元厯而止矣¶
(同/上)五代之初因唐之故用崇元厯至晉髙祖馬重績始¶
更造新厯不復古推上元甲子冬至七曜之㑹而起唐¶
天寳十四載乙未為上元用正月雨水為氣首初唐曹¶
士為以顯慶五年為上元雨水為嵗首號符天厯秪行¶
於民間而重績遂施于朝廷號調元厯然行之五年輙¶
<pb:KR3k0025_WYG_003-37a>¶
差不可用而復用崇元厯周廣順中王處訥私撰明元¶
厯民間又有萬分厯西蜀有永昌厯南唐有齊政厯五¶
代厯家可攷見者止於此(五代/史)周世宗詔王朴定大厯¶
設通經統三法以嵗軌離交朔望周變率䇿之數歩日¶
月五星為欽天厯(同/上)¶
傳記神農因嘉禾八穂乃作穂書用頒時令(雞跖/集)周羣¶
嘗學山中忽有白猿化為老人而至授羣厯書一卷乃¶
黄帝而下厯日也(拾遺/記)自黄帝顓帝下逮三王治厯十¶
<pb:KR3k0025_WYG_003-37b>¶
有一家考課損益各有變衰(風土/記)邢和璞曰漢之落下¶
閎造太初厯云後八百嵗當差一日則有聖人定之今¶
年期畢矣而一行造大衍厯正其差謬則落下閎之言¶
信矣(廣記愚按落下閎謂八百年當差一度然當時候/注史官攷諸中星知太初厯已差五度而閎之不)¶
(察則所謂八百年豈其然乎其/黄道嵗差説詳見中星類内)¶
集璿籥環璣鳳司肇律(簡文謝/新厯表)疇昔神農始治農功正¶
節氣審寒温以為早晩之期故立厯日(楊泉物/理論)階蓂朝¶
開宫槐夜卷正我長厯同符大衍(張説握/符頌)千年聖厯遐¶
<pb:KR3k0025_WYG_003-38a>¶
(栁/集)¶
本朝吕奉天奏臣考唐堯即位之年嵗在丙子凡三千¶
三百一年矣成湯既沒太甲元年始有十二月乙丑朔¶
旦冬至至武王伐商之年正月辛夘朔二十八日戊午¶
二月五日甲子昧爽又康王十二年六月戊辰朔三日¶
庚午朏從太甲元年距今至道二年凡二千七百三十¶
二年今起商王小甲七年十一月甲申朔旦冬至自此¶
毎七十六年得一朔旦冬至乃古厯一蔀也(㑹要愚按/厯法以十)¶
<pb:KR3k0025_WYG_003-38b>¶
(九嵗為一章四章七十六嵗為一蔀二十七章積五百/一十三年為一㑹三㑹積八十一章為一統而得千五)¶
(百二十九嵗三統積四千/六百一十七年而為一元)黄帝起元用辛夘厯顓帝用¶
乙夘厯虞用戊午厯夏用丙寅厯商用甲寅厯周用丁¶
巳厯魯用庚子厯秦用乙夘厯漢用太初厯四分厯三¶
統厯魏用黄初厯景初厯晉用元始厯北元萬分厯宋¶
用大明厯元嘉厯齊用天保厯同章厯正象厯後魏用¶
興和厯正元厯正象厯梁用大同厯乾象厯永昌厯後¶
周用天和厯丙寅厯明元厯隋用甲子厯開皇厯皇極¶
<pb:KR3k0025_WYG_003-39a>¶
厯大業厯唐用戊庚厯麟徳厯神龍厯大衍厯元和厯¶
觀象厯長慶宣明厯寳應厯正元厯景福崇元厯晉天¶
福用調元厯周顯徳用欽天厯本朝太祖用應天厯¶
太宗用乾元厯真宗用宜天厯仁宗用崇天厯英宗用¶
明天厯已而復用崇天厯(春明退朝錄愚今按髙宗用/統天厯孝宗用乾道厯淳熈)¶
(厯光宗用㑹元厯寜宗用統天/厯開禧厯今上寳佑改㑹天厯)厯家筭氣只筭得到日¶
月星辰運行處上圗去更筭不得(朱文公/語錄)季通説當初¶
造厯便合并天運所差之度都筭在裏庶㡬厯可以正¶
<pb:KR3k0025_WYG_003-39b>¶
而不差今人只管説天之運行有差造厯以求合乎天¶
以厯愈差元不知天如何㑹差自是運行合當如此又¶
云天之所運無常日月星辰行度疾徐自是不齊使我¶
之法能運乎天而不為天之所運則其踈宻遲速過不¶
及之間厯可推而不失矣　康節厯十二萬九千六百¶
分(並同/上)節正須知鳳厯新(歐陽/公詩)太史頒時令(同/上)¶
　　　閏法¶
經歸竒於扐以象閏五嵗再閏故再扐而後掛(易/)以閏¶
<pb:KR3k0025_WYG_003-40a>¶
月定四時成嵗(書/)太史閏月詔王居門終月(周/禮)閏月則¶
闔門左扉立于其中(記/)文元年閏三月非禮也先王之¶
正時也履端於始舉正於中歸餘於終(左/傳)文六年閏月¶
不告朔非禮也閏以正時時以作事事以厚生生民之¶
道於是乎在矣不告閏朔棄時政也何以為民　哀二¶
十七年冬十一月朔日有食之辰在申司厯過也再失¶
閏矣(並同/上)閏是叢殘之數非月之正也(穀梁/注)¶
史三苗服九黎之徳故重黎二官咸廢所職而閏餘乖¶
<pb:KR3k0025_WYG_003-40b>¶
次(史厯/書)秦正以十月閏厯度餘未能睹其真也(同/上)厯數¶
以閏正天地之中(前律/厯志)魯厯不正以閏餘一之嵗為蔀¶
首自文公閏月不告朔至此百餘年莫能正厯數　并¶
終嵗為十九易窮則變是為閏法(按天數終於九地數/終於十終則有始所)¶
(謂易窮則變也并二終之數共為十/九厯法十九年而七閏是為一章)傳曰歸餘於終事¶
則不悖此聖王之重閏也　朔不得中是為閏月言隂¶
陽雖交不得中不生故以日法乘閏法是為統嵗(並同/上)¶
(按太初厯日法八十一分乘閏法十九凡八十/一□十九共得千五百三十九是為一統之嵗)閏月無¶
<pb:KR3k0025_WYG_003-41a>¶
中氣而北斗斜指兩辰之間所以異於他月也(律厯/志注)五¶
嵗再閏天道乃備天地之靈猶五載以成其化况人道¶
哉(朱浮/傳)其在閏交際以朔御之(後律/厯志)合二終以起閏餘¶
(同/上)張純奏曰三年一閏天氣小備五年再閏天氣大備¶
故五年一禘(本傳光/武朝)¶
傳記三年一閏以起紀注云紀法也三年加以一閏以¶
㑹成嵗也(春秋元/命苞)梧桐一邊有六葉有閏則十三葉視¶
之則知閏(遁/甲)集嵗重先年重時七十二候迴環推天官¶
<pb:KR3k0025_WYG_003-41b>¶
玉琯灰剩飛今嵗何長来嵗遲王母移桃獻天子羲氏¶
和氏迃龍轡(李賀閏/月樂詞)¶
本朝嵗有十二月月有三十日三百六十者一嵗之常¶
數也故日與天㑹而多五日九百四十分日之二百三¶
十五者為氣盈月與日㑹而少五日九百四十分日之¶
五百九十二者為朔虛合氣盈朔虛而餘生焉故一嵗¶
不盡十日九百四十分日之八百二十七三嵗一閏則¶
三十二日九百四十分日之六百單一而有餘五嵗再¶
<pb:KR3k0025_WYG_003-42a>¶
閏則五十四日九百四十分日之三百五而不足十有¶
九嵗七閏則氣朔分齊是為一章也(朱文公語載蔡九/峯説愚按九峯用)¶
(九百四十分日法盖古厯日法也太初厯日法用八十/一分大衍用三千四十分本朝統元厯用萬二百分)¶
只有黄楊厄閏年(東/坡)¶
　　　正朔¶
經有扈氏怠棄三正(書/)一之日觱發注云周正月二之¶
日栗烈注云商正月三之日于耜注云夏正月(詩/)聖人¶
南面而聽天下改正朔易服色(記/)隠元年春王周正月¶
<pb:KR3k0025_WYG_003-42b>¶
注云言周以别夏殷(左/傳)行夏之時(論/語)¶
史王者易姓受命必慎始初改正朔(史厯/書)夏正以正月¶
殷正以十二月周正以十一月蓋三王之正若循環窮¶
則反本天下有道則不失紀序無道則正朔不行於諸¶
侯　秦正以十月色上黒(並同/上)其於三正也黄鍾子為¶
天正林鍾未之衝丑為地正太簇寅為人正(前律/厯志)倪寛¶
與愽士等議曰帝王必改正朔易服色所以明受命於¶
天也推傳序文則今夏時也　火出於夏為三月商為¶
<pb:KR3k0025_WYG_003-43a>¶
四月周為五月夏數得天四時之正也三代各據一統¶
明三統常合而迭為首登降三統之首周還五行之道¶
也故三五相包而生天統之正始生於子半日萌色赤¶
地統受之於丑初日肇化而黄至丑半日牙化而白人¶
統受之於寅初日孽成而黒至寅半日生成而青天施¶
復於子地化自丑畢於辰人生自寅成於申故厯數三¶
統天以甲子地以甲辰人以甲申孟仲季迭用為統首¶
三統之微既著而五行自青始　三辰之合於三統也¶
<pb:KR3k0025_WYG_003-43b>¶
日合於天統月合於地統斗合於人統(並同/上)武帝初用¶
夏正以正月為嵗首故改元為太初也(本/紀)有司議曰單¶
于非正朔所加(宣帝/本紀)三代之盛胡越不與受正朔(嚴助/傳)¶
冬至之節陽氣始萌故十一月天以為正周以為春十¶
二月陽氣上通地以為正商以為春十三月陽氣已至¶
天地已交萬物皆出蟄蟲始振人以為正夏以為春(漢/陳)¶
(寵/傳)三微成著以通三統周以天元殷以地元夏以人元¶
注云三微三正也言十一月陽氣始施萬物動於黄泉¶
<pb:KR3k0025_WYG_003-44a>¶
之下微而未著其色皆赤赤者陽氣故周以天正為嵗¶
色尚赤夜半為朔十二月萬物始牙色白白者隂氣故¶
殷以地元為正色尚白雞鳴為朔十三月萬物始達其色¶
皆黒人得知功以展其業故夏以人正為嵗色尚黒平¶
旦為朔故曰三微(漢/書)景初元年有司奏以魏得地統宜¶
以建丑之月為正(三國/志)夫改正朔謂夏建寅商建丑周¶
建子此三王相襲之道也(唐律/厯志)¶
傳記十一月乾之初九其位在子天氣始起生隂陽之¶
<pb:KR3k0025_WYG_003-44b>¶
化故子為天統六月坤之初六其位在未隂受陽化故¶
十二月為地統正月乾之九三萬物凑出於地人奉而¶
成之故寅為人統(荀悦/漢紀)王者受命必改正朔明上受之¶
於天下受之於人所以變易民心革其耳目以助化也¶
(白虎/通)天道左旋改正者右行何也改正者非改天道也¶
但改日月耳(同/上)武后永昌元年十一月建子為嵗首後¶
復用夏正肅宗上元二年用建子為正三年還以今正¶
月為嵗首矣(湘山/野錄)¶
<pb:KR3k0025_WYG_003-45a>¶
集革正朔為天下始(司馬相/如賦)班正朔於八荒(文/選)¶
　　　朔望弦晦(告朔聽朔附/)¶
經太史頒告朔于邦國(周/禮)天子聴朔於南門之外(記/)諸¶
侯皮弁以聽朔於太廟(同/上)僖五年正月辛亥朔公既視¶
朔遂登觀䑓以望而書(左/傳)文六年閏月不告朔棄時政¶
也(同/上)十六年公四不視朔天子告朔于諸侯諸侯受于¶
禰廟禮也(穀梁/傳)朔有事則書晦雖有事不書(公羊/傳)甲乙¶
者厯之紀晦朔者日月之存㑹日食不可以不存晦朔¶
<pb:KR3k0025_WYG_003-45b>¶
晦朔須甲乙而可推(左傳桓十/七年注)子貢欲去告朔之餼羊¶
子曰賜也爾愛其羊我愛其禮(論/語)¶
子朝菌不知晦朔(荘/)月未望則載魄于西既望則終魄¶
于東(揚/子)¶
史漢興用顓頊厯晦朔月見弦望滿虧非是(前漢律/厯志)武¶
帝詔造漢厯追二十八宿相距於四方舉終以定朔晦¶
分至躔離弦望　宦者淳于陵渠覆太初厯晦朔弦望¶
皆最宻　鮮于妄人請與治厯麻光等雜候日月晦朔¶
<pb:KR3k0025_WYG_003-46a>¶
弦望(並同/上)弦為繩墨望為君徳晦朔知始終(李尋/傳)元和¶
元年太初去天益逺晦朔弦望差天一日章帝召治厯¶
編訢李梵等綜校其状而訢梵以為十一月當先大欲¶
以合朔弦望而晦朔失實行之未期章帝考之經䜟以¶
問訢梵等以為月當先小據春秋書朔不書晦者朔必¶
有明晦不朔必在其月也即先大則一月再朔後月無¶
朔(後律/厯志)日月相推日舒月速當其同謂之合朔舒先速¶
後近一逺三謂之弦相去為衡分天之中謂之望以速¶
<pb:KR3k0025_WYG_003-46b>¶
及舒光盡體伏謂之晦　永元中復令史官以九道法¶
候弦望騐之無有差失(並同/上)弦望伏見者厯數之綱紀¶
也(晉律/厯志)課弦望於兩儀(同/上)朔為朝㑹之首(隋/志)聖厯元年¶
制毎月一日於明堂行告朔之禮(唐禮/樂志)¶
傳記堯階有草生庭名曰蓂莢堯觀之以知晦朔(通鑑/又詳)¶
(見蓂/莢類)月朔見東方曰朒晦見西方曰朓(白虎/通注)弦月半之¶
名也若張弓弦也望月滿之名也日月相望(釋/名)日月中¶
分謂之弦日月相望謂之望日月合宿謂之晦(論/衡)月望¶
<pb:KR3k0025_WYG_003-47a>¶
則蚌蛤實而羣隂盈月晦則蚌蛤虛而羣隂廢(吕氏/春秋)¶
集朔有告餼之文(楊偉/表)晦朔如循環月盈已見魄(文/選)¶
本朝三日第一節之中月生明之時也蓋始受一陽之¶
光為震而昏見於西方庚地八日第二節之中月上弦¶
之時受二陽之光為兑而昏見於南方丁地十五日第¶
三節之中月既望之時全受日光盛滿而昏見於東方¶
之甲地是為乾體十六日第四節之始也始受下一隂¶
為巽而成魄以平旦而沒於西方辛地二十三日第五¶
<pb:KR3k0025_WYG_003-47b>¶
節之中復生中一隂為艮而下弦以平旦而沒於南方¶
丙地三十日第六節之終全變為坤而光盡體伏於西¶
北一月六節既盡而禪於後月復生震卦云(朱文公參/同契注)¶
上弦是月盈及一半如弓之上弦下弦是月虧了一半¶
如弓之下弦(語/錄)以天之圍言之上下弦明日月相㸔皆¶
分天之一(同/上)¶
　　　十榦¶
經挾日而斂之注云從甲至癸謂之挾(周/禮)硩簇氏以方¶
<pb:KR3k0025_WYG_003-48a>¶
書十日之號(同/上)孟春仲春季春其日甲乙孟夏仲夏季¶
夏其日丙丁中央土其日戊己孟秋仲秋季秋其日庚¶
辛孟冬仲冬季冬其日壬癸(記/)天有十日(左/傳)先甲三日¶
後甲三日(易/)日用甲用日之始也(記/)仲春上丁命樂正¶
習舞釋菜仲丁命樂正習舞季秋上丁命樂正入學習¶
吹(記/)吉日惟戊(詩/)先庚三日後庚三日(易/)郊之用辛也¶
䟽云以冬至陽氣新用事故用辛也(記/)昭二十七年七¶
月上辛大雩季秋又雩(春/秋)¶
<pb:KR3k0025_WYG_003-48b>¶
史甲者言萬物剖符甲而出也乙者言萬物生軋軋也¶
丙者言陽道著明丁者言萬物之丁壮也庚者言隂氣¶
更萬物辛者言萬物之新生壬之為言任也言陽氣任¶
養萬物於下也癸之為言揆也言萬物可揆度也(史律/書)¶
出甲於甲奮軋於乙明炳於丙大盛於丁豐楙於戊理¶
紀於己斂更於庚悉新於辛懐任於壬陳揆於癸(前律/厯志)¶
日有六甲注云六甲之中惟甲寅無子(同/上)甲巳為角乙¶
庚為商丙辛為徵丁壬為羽戊癸為宫(晉律/厯志)¶
<pb:KR3k0025_WYG_003-49a>¶
傳記太嵗在甲曰閼逢(史記作/焉逢)在乙曰旃蒙(史記作/端䝉)在¶
丙曰柔兆(史記作/游兆)在丁曰強圉(史記作/彊梧)在戊曰著雍(史/記)¶
(作徒/維)在己曰屠維(史記作/祝犂)在庚曰上章(史記作/商横)在辛曰¶
重光(史記作/昭陽)在壬曰𤣥黓(史記作/横艾)在癸曰昭陽(史記作/尚章以)¶
(上並/爾雅)月在甲曰畢在乙曰橘在丙曰修在丁曰圉在戊¶
曰厲在己曰則在庚曰窒在辛曰塞在壬曰終在癸曰¶
極(同/上)大撓作甲子(類/要)五剛甲丙戊庚壬五柔乙丁己辛¶
癸(記/䟽)青帝生子而曰甲乙甲乙東方木赤帝生子而曰¶
<pb:KR3k0025_WYG_003-49b>¶
丙丁丙丁南方火黄帝生子而曰戊己戊己中央土白¶
帝生子而曰庚辛庚辛西方金黒帝生子而曰壬癸壬¶
癸北方水見於時而生物者乙與庚合春則有榆青而¶
白不失金木之色辛與丙合秋則有棗白而赤不失金¶
火之色已與甲合夏末秋初有𤓰青而黄不失土木之¶
色丁與壬合夏則有椹赤而黑不失水火之色癸與戊¶
合冬則有橘黒而黄不失水土之色(真仙/骨)天上三竒乙¶
丙丁地下三竒甲戊庚(遁/甲)丙加甲名飛鳥跌穴甲加丙¶
<pb:KR3k0025_WYG_003-50a>¶
名青龍迴首(同/上)戊孟知祥曰上戊之辰時俗所重不可¶
廢也(談/苑)諸欲止宿安營避病去害者當用真人閉六戊¶
之法(遁/甲)道家忌六戊日不入靖燒香(道/書)戊己燕作窠避¶
戊己(説/文)¶
集仙官勅六丁雷電下取將(韓/集)女丁婦壬傳世婚(同/上)¶
　　　十二支¶
經馮相氏掌十有二辰以㑹天位(周/禮)硩簇氏以方書十¶
二辰之號(同/上)天之大數不過十二(郊特/牲注)亥嵗在豕韋之¶
<pb:KR3k0025_WYG_003-50b>¶
次注亥也(左/傳)¶
子子午夘酉為二繩丑寅辰巳未申戌亥為四鉤(淮/南)帝¶
張四維運之以斗指寅則萬物螾夘則茂茂然辰則振¶
之也巳則生巳定也午忤也未昧也申者申之也酉者¶
飽也戌者滅也亥者閡也子者滋也丑者紐也(同/上)¶
史子者滋也言萬物滋於下也丑者紐也言陽氣在上¶
未條萬物厄紐未敢出寅言萬物始生螾然也夘之為¶
言茂也言萬物茂也辰者言萬物之蜄也巳者言陽氣¶
<pb:KR3k0025_WYG_003-51a>¶
之巳盡也午者隂陽交未者言萬物皆成有滋味也申¶
者言隂用事申賊萬物酉者萬物之老也戌者言萬物¶
盡滅亥者該也言陽氣藏於下故該也(史律/書)太極元氣¶
函三為一行於十二辰始動於子參之於丑得三又參¶
之於寅得九又參之於夘得二十七又參之於辰得八¶
十一又參之於巳得二百四十三又參之於午得七百¶
二十九又參之於未得二千一百八十七又參之於申¶
得六千五百六十一又參之於酉得萬九千六百八十¶
<pb:KR3k0025_WYG_003-51b>¶
三又參之於戌得五萬九千四十九又參之於亥得十¶
七萬七千一百四十七此隂陽合徳氣鍾於子化生萬¶
物者也故孳萌於子紐牙於丑引達於寅冒茆於卯振¶
美於辰巳盛於巳咢布於午昧薆於未申堅於申留熟¶
於酉畢入於戌該閡於亥故隂陽之施化萬物之終始¶
既類依於律吕又經厯於日辰而變化之情可見矣(前/律)¶
(厯/志)六律六吕而十二辰立矣甲辰有五子注云六丁惟¶
甲寅無子　制禮上物不過十二天之大數也　天統¶
<pb:KR3k0025_WYG_003-52a>¶
之正始於子半地化自丑畢於辰人生自寅成於申(並/同)¶
(上/)子者孳也謂陽氣至此更孳生也丑者紐也言終始¶
之制故以紐結為名寅者津也謂生物之津塗也夘者¶
茂也言陽氣生而孳茂也辰者振也謂時物振動而長¶
也巳者起也物至此時畢盡而起也午者長也大也言¶
萬物皆長大也未者味也言萬物向成有滋味也申者¶
身也言萬物身體皆成就也酉者猶也謂時物皆猶縮¶
也戌者滅也謂時物皆度滅也亥者劾也言時隂氣劾¶
<pb:KR3k0025_WYG_003-52b>¶
殺萬物也(晉樂/志)¶
傳記太嵗在寅曰攝提格在夘曰單閼在辰曰執徐在¶
巳曰大荒落在午曰敦牂在未曰恊洽在申曰涒灘在¶
酉曰作噩在戌曰閹茂在亥曰大淵獻在子曰困敦在¶
丑曰赤奮若(爾/雅)少陽見寅寅者演也卯者茂也辰震也¶
太陽見於巳巳者物必起午物滿未味也少隂見於申¶
申者身也酉老物收斂戌者滅也太隂見於亥亥者仰¶
也子者孳也丑者紐也(白虎/通)日以統辰如君統臣也辰¶
<pb:KR3k0025_WYG_003-53a>¶
屬月故月上繫天也其斗之星夜隨天左旋各指十二¶
辰之位謂之斗建亦名月建閏月則指十二辰之間(厯/術)¶
子𤣥枵丑星紀寅析木夘大火辰夀星巳鶉尾午鶉火¶
未鶉首申實沈酉大梁戌降婁亥娵訾(同上詳見/十二次類)子寳¶
瓶丑磨蝎寅人馬卯天蝎辰天秤已雙女午獅子未巨¶
蟹申隂陽酉金牛戌白羊亥雙魚(命/書)天罡辰將太乙巳¶
將勝光午將小吉未將傳送申将從魁酉将河魁戌将¶
登明亥将神后子将大吉丑将功曹寅将太衝夘将(六/壬)¶
<pb:KR3k0025_WYG_003-53b>¶
(法/)¶
　¶
　¶
　¶
　¶
　¶
　¶
　記纂淵海卷三¶
