# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:33.853713
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷三十五
<pb:KR3k0025_WYG_035-1a>¶
欽定四庫全書¶
　記纂淵海卷三十五　　　宋　潘自牧　撰¶
　　職官部¶
　　　幕官¶
　枚乗為大國上賓與英俊並㳺(漢/書)虞翻㑹稽人太守¶
王朗㑹接以交友之禮(魏/志)陶侃鎮武昌軍殷浩庾翼等¶
皆為佐史時武昌號為多士(晉/書)謝安王坦之甞詣桓温¶
論事温令郄超帳中臥聽之風動帳開安笑曰郄生可¶
<pb:KR3k0025_WYG_035-1b>¶
謂入幕之賓矣(同/上)王儉用庾杲之為衛將軍長史蕭緬¶
與儉書曰盛府元僚實難其選庾景行泛緑水依芙蓉何¶
其麗也時人以入儉府為蓮花池故緬書美之(南/史)王子¶
猷為桓温車騎參軍温謂曰卿在府久此當相料理初¶
不答以手板拄頤云西山朝來有爽氣(晉/書)郭子儀幕府¶
六十餘人皆為將相顯官　李藩在徐州辟為從事居¶
幕中謙謙未甞論細微　劉三復長於章奏李徳裕期¶
待之鎮浙西及畿甸皆參佐賓筵　崔衍為宣歙池觀¶
<pb:KR3k0025_WYG_035-2a>¶
察使其所擇從事皆得名流　劉蕡對策極言中官權¶
盛令狐楚牛僧孺辟為從事待如師友權徳輿未冠以¶
文章稱韓洄李兼杜佑裴胄交辟之(唐/書)¶
傳記李逢吉始從事振武日金城寺僧忽見一人介胄¶
持斧由門而入俄聞報李判官來僧具以告自是逢吉¶
每造其室即見其人先至率以為常故逢吉出入將相¶
二十餘年(廣/記)¶
集翹車著詠戔帛垂文式重弓旌以光樽俎允奉幕中¶
<pb:KR3k0025_WYG_035-2b>¶
之畫以稱席上之珍(乾祐/勅)烏重𦙍鎮河陽之三月以石¶
生為才以禮為羅羅而致之幕下未數月也以温生為¶
才於是以石生為媒以禮為羅又羅而致之幕下東都¶
雖信多才士朝取一人焉拔其尤暮取一人焉拔其尤¶
(送温/造序)忽騎將軍馬自號報恩子風雲入壯懐泉石别幽¶
耳(送石處士/赴河陽幕)從軍古云樂談笑青油幕(郾城/夜㑹)城上赤烏¶
呈瑞氣眉間黄色見歸期幕中無事惟須飲即是連鑣¶
向闕時(韓/愈)歸路芙蓉府離堂玳瑁筵(劉禹錫送/陸侍郎)安西幕¶
<pb:KR3k0025_WYG_035-3a>¶
府多才雄喧喧惟道三數公繡衣貂裘明積雪飛書走¶
檄如飄風(李/白)數論封内事揮發府中趨(杜/詩)直道事人男¶
子事異鄉加飯弟兄心還須整頓韋絃佩莫獨吟誇玳¶
瑁簪(杜牧送/弟顗)文苑臺中妙冰壺幕下清(韋應/物)¶
本朝晏元獻延賓客一時名士多出其門為西京留守¶
幕下士王琪張亢最為上客(分/紀)¶
　　　簽判¶
史唐令狐楚辟為太原從事自書記至節度判官才思¶
<pb:KR3k0025_WYG_035-3b>¶
清麗每太原奏至徳宗能辨楚之所為　武元衡節度¶
劍南柳公綽裴度俱為判官　鄭從讜為河東節度表¶
王調劉崇龜趙崇李渥崔澤等為判官書記支使皆一¶
時選(唐/書)¶
本朝有兩使防團軍事推判官皆以選人充太平興國¶
中以贊善大夫十五貟充諸州節度判官(以王化基韋/亶武元穎等)¶
(為之且令綿歴觀/其佐治之才也)蓋太宗以諸州戎幕缺官選朝士補之¶
俾分理事且試其才能此簽判所由始也蓋選人則為¶
<pb:KR3k0025_WYG_035-4a>¶
判官京官則為簽判或謂簽書判官之名不正政和初¶
改為司録建炎復舊(職/源)簽盛府之元僚(胡文恭行/周詢制)¶
　　　推官判官¶
史大厯中東都留守楊再思王方慶共引徐堅為判官¶
方慶學禮常就堅釋疑晦堅屬文典厚再思每目為鳯¶
閣舎人様　李瓊鎮桂管奏柳璧為判官軍政不愜璧¶
極言不納拂衣而去　狄仁傑孫兼謨元和末解褐襄¶
陽推官言行剛直使府知名　韓退之為武寧張建封¶
<pb:KR3k0025_WYG_035-4b>¶
府推操行堅正鯁言無所忌　裴度東都留守辟皇甫¶
湜為判官度脩福先寺求碑文於白居易湜怒曰近舍¶
湜而逺取居易請從此辭度謝之湜援筆立就度曰不¶
羈之才也　崔造與韓㑹盧東美張正則三人友善皆¶
自謂王佐才故號四䕫浙西觀察李栖楚辟為判官(唐/書)¶
後唐長興詔推判官各限年任惟績效拔異文學超邁¶
擢任不限年(五代/史)¶
傳記唐天寶後有判官之名後唐長興二年始有兩使¶
<pb:KR3k0025_WYG_035-5a>¶
判官防團推官軍事判官等是時判官多本州自辟舉¶
清泰中始擇朝士用之(職/源)張建封奏李藩為判官有新¶
羅僧能相人李判官至僧降階迎曰判官是紗籠中人¶
宰相冥司必以紗籠䕶之恐為異物所擾也(互見宰/相類)¶
集今之俊乂先辟為征鎮次升於朝廷故幕府之選下¶
臺閣一等異日入為大夫公卿者十八九焉　千里之¶
行始於足下苟自強不息亦何逺而不届哉(温堯/卿制)學業¶
才畫堪置幄中(李石/等制)佐相幕府(孫簡/制)藩隅之重委以侯¶
<pb:KR3k0025_WYG_035-5b>¶
伯軍府之要掌在賓僚佐廉問澄清之務撫華夷錯雜¶
之人俾其乂安實在參贊(路費制/並白集)以佐賓幕(杜牧行/馮軒制)運¶
籌盛府言必端詳　出保傅之重鎮之以屏王室擇賓¶
從之賢佐之以齊政經　俾陟賓階奉我元老(俆騎/省集)樽¶
前失詩流塞上得國寶(送長孫/判官)生知七曜歴手畫三軍勢¶
冰雪凈聰明雷霆走精銳幕屬輟諫官朝廷無此例(送/樊)¶
(侍御為/判官)吾聞駕鼔車不合用騏驥(送從/弟亞)珊瑚市則無騏¶
驥人得有早年具標格秀氣衝牛斗(贈判/官)入幕未展才¶
<pb:KR3k0025_WYG_035-6a>¶
秉鈞孰為偶　崆峒使節上清霄(杜/甫)將取離魂隨白騎¶
三台星裡拜文星(送斛斯/判官)燕臺上客意何如(寄浙西/李判官)處¶
士聞名早逰秦獻疏囘腹中書萬卷身外酒千杯江雨¶
春波濶園林客夢催今君拜旌㦸凛凛近霜臺(杜/牧)¶
本朝兩使置判官推官各一人餘州置推判官各一人¶
政和初自判官至諸曹改為士户儀兵刑工曹掾建炎¶
復舊(職/源)結綬賓筵(夏英公除/李象之制)豫籌幕府(胡文恭行/朱逵制)擢參¶
賓謀(陸起/等制)¶
<pb:KR3k0025_WYG_035-6b>¶
　　　書記支使¶
史魏陳琳阮瑀並為管書記室太祖先苦頭風臥讀琳¶
所作檄頭風頓愈又太祖適近出瑀於馬上具草書成¶
太祖覽畢欲有所定竟不能増損(魏/志)梁建王以江革為¶
征比記室參軍弟觀兼書記沈約任昉與革書曰雍州¶
妙選英才文房之職總卿兄弟可謂駕二龍於長途騁¶
騏驥於千里(梁/書)陳武帝引趙知禮為書記為文甚速毎¶
占受軍書下筆便就(南/史)韋陟奏常元甫充支使元甫有¶
<pb:KR3k0025_WYG_035-7a>¶
器局精於簡牘所蒞有聲　裴度表舒元輿掌書記文¶
檄豪健一時推許　文宗謂侍臣曰近日諸侯奏語太¶
浮華有過典實宜罰掌書以戒其流李石曰古人因事¶
為文今人以文害事　牛僧孺鎮揚州辟杜牧為節度¶
府書記數年召拜侍御史僧孺餞之曰以侍御史風槩¶
逺馭固當自極夷塗　李商隠能為古文不喜對偶始¶
為今體章奏博學強記下筆不能自制(唐/書)¶
傳記書記支使自魏以來有其名陳有文房書記之任¶
<pb:KR3k0025_WYG_035-7b>¶
唐景龍中元帥府置掌書記一人節度使亦置焉掌朝¶
覲聘問慰薦祭祀祈祝之文與號令陞黜之事後唐長¶
興中有書記支使(職/源)蕭穎士止陳留逆旅有一老人目¶
之曰君一似鄱陽王蕭驚問老人曰某姓左昔為鄱¶
陽書佐(同安/志)¶
集書記之任亦難矣元戎總齊三軍之事統理所部之¶
甿以鎮定邦國贊天子施教化凡文辭之事皆出書記¶
非閎辨通敏兼人之才莫宜居之　志同而氣合魚川¶
<pb:KR3k0025_WYG_035-8a>¶
泳而鳥雲飛樂是賔主之相得也　儀之智足以造謀¶
才足以立事忠足以勤上恵足以存下而又侈之以詩¶
書六藝之學先聖賢之徳言以成其文以輔其質宜乎¶
從事於是府而流聲實於天朝也(韓/文)夫幕使之道有事¶
必言知無不為(杜牧行/韋瓊制)續漢百官制三公大將軍皆有¶
記室主上表章報書記雖列於上宰之庭然本為從事¶
之職　揚雄稱軍旅之際飛書馳檄用枚臯　非天機¶
殊健學源濬發含思而九流委輸揮毫而萬象駿奔如¶
<pb:KR3k0025_WYG_035-8b>¶
庖丁提刀為之滿志師文鼔瑟效不可窮則不能稱是¶
職也　其簡才之用亦金馬石渠之亞　僕射髙貞公¶
節度令狐公以人文掌宸翰國子司業鄭公給事河南¶
尹杜公以才華登貴仕繼斯躅者不亦盛歟(李文/饒集)軍旅¶
之事不可無佐奏記之任不可非才　侯藩載筆(徐騎/省集)¶
書記赴三捷公車留二年(杜/詩)¶
本朝乾徳二年詔立兩任有文學者許兩使留後奏充¶
掌書記太平興國六年詔諸節度州依舊置觀察支使¶
<pb:KR3k0025_WYG_035-9a>¶
一貟凡書記支使不得並置有出身曰書記無出身曰¶
支使(㑹/要)以幹力參幕書(公是行趙/庶明制)參畫之筵(胡文恭行/蘇澄制)¶
　　　録事參軍¶
史杜景佺性嚴正為益州録參逆折房司馬之不視事¶
吏歌之曰録事意與天通州司馬折威風由是寖知名¶
　裴澥為陜府録參李勉除觀察召澥曰素聞公名朝¶
中親友話公美事請置在賓席　顔杲卿為魏府録參¶
振舉綱目政稱第一(唐/書)¶
<pb:KR3k0025_WYG_035-9b>¶
傳記後漢有郡主簿官在漢魏間及江左為督郵主簿¶
掌總録衆曹文簿舉彈善惡後魏洎隋皆有録事參軍¶
煬帝置郡有東西曹掾及主簿唐武徳復為録事參軍¶
開元改司録參軍掌正違失蒞符印後唐應順間州置¶
録事參軍(職/源)道州録參王沼與楊炎有微恩及炎入相¶
舉沼拜監察御史始減公議(南部/新書)喬琳歴果綿遂懐四¶
州刺史甞謂録事參軍任紹業曰子綱紀一州能劾刺¶
史乎紹業出條所失示之驚曰能知吾失御史才也(分/紀)¶
<pb:KR3k0025_WYG_035-10a>¶
孫卲為孔融功曹融曰廊廟才也後為呉相(呉/録)録事參¶
軍務舉善彈非(書/抄)督郵郡之極位(漢官/儀)大和七年中書¶
門下奏録事參軍糾察屬縣課責下僚一郡紀綱藉其¶
提舉(續通/典)掌總録衆曹管其文案自上佐法意違失者¶
彈正以法掌凡諸司察之事(平寶司/徒儀)¶
集君為京兆司録諸曹白事不敢平面視揖起趨去無¶
敢間語縣令丞尉如嚴京兆事以幹治　公為京兆府¶
司録與一府政　故相崔圎尤狎愛州民丁某至親省¶
<pb:KR3k0025_WYG_035-10b>¶
其家後大衙㑹日司録君趨以前曰請舉公過公與小¶
民狎至其家害於政圎驚謝乃自罰(韓/文)君轉隴州録參¶
時劉仁軌以宰相之貴持節此州坐帷中主諾責下君¶
提綱未幾羣轄載孚劉公坐嘯以為能也(陳子昻集/王符君志)往¶
參都録雅有能名　宜列府聨之職俾展官常之效¶
紀綱大府　利可析滯明可照奸(常/集)為樞為相何莫由¶
斯(權/集)向事圭符實司綱紀(徐騎/省集)操持紀綱地喜見朱絲¶
直(杜/詩)¶
<pb:KR3k0025_WYG_035-11a>¶
本朝諸府為司録諸州為録事不盡置也乾興元年諸¶
州始各置録事參軍慶歴二年河西河東陜西諸州權¶
令京官知録事參軍(㑹/要)政和三年尚書省言參軍之稱¶
起於行軍之際恐不當襲奉聖㫖參軍改為掾(職/畧)建炎¶
復舊掌州縣庶務糾諸曹稽違(中興/㑹要)元符中陳察乞監¶
司嵗舉明謹端慤善治獄充録事　政和尚書省言録¶
參充近上曹官(續㑹/要)任紀綱於州事(胡文恭行/尹立制)擢從州¶
簿(唐節/制)馴致州綱(張日/嚴制)表率諸曹(樊克/明制)督郵綱掾之峻¶
<pb:KR3k0025_WYG_035-11b>¶
(閻仲/宣制)¶
　　　司理參軍¶
本朝五代以來諸州皆有馬步獄以牙校充馬步都虞¶
候掌刑法謂之馬步院太祖慮其任私髙下其手開寶¶
六年始置諸州司寇參軍後改為司理掌獄訟勘鞫之¶
事(職/源)國朝别置以專鞫獄事劇者置二人太平興國九¶
年詔曰司理參軍專於推鞫研覈情實尤在得人宜令¶
本州於見任簿尉判司内選明敏有官業者充(分/紀)雍熙¶
<pb:KR3k0025_WYG_035-12a>¶
詔不得與帑藏之事自端拱淳化以來皆上躬自選擇¶
仍詔掠囚皆依律令　祥符五年薛顔請自今司理誤¶
入人徒已上罪者令批歴依例守選庶有所懲(職/畧)鮮于¶
侁為江陵右司理慶歴旱求言侁條當世之失有四其¶
語切直唐介稱其名於上官交章乞薦侁盛言左參軍¶
李景陽之美乞移與之介益以為賢(四朝/史)¶
　　　司户參軍¶
史張元素仕隋為景城縣户曹竇建徳陷景城將殺之¶
<pb:KR3k0025_WYG_035-12b>¶
邑人千餘請代曰此清吏殺之是無天也　李素立髙¶
祖令授七品清要官所司擬雍州司户上曰此官要而¶
不清　裴琰之為同州司户年少刺史李崇義輕之州¶
中積年舊案數百道崇義促琰之判琰之命書吏數人¶
連紙筆湏臾剖判盡畢由是大知名謂之霹靂手　李¶
元紘遷雍州司户時太平公主與僧爭碾磑元紘判還¶
僧寺長史竇懐貞促令改判元紘大署判後曰南山可¶
移此判終無搖動(唐/書)¶
<pb:KR3k0025_WYG_035-13a>¶
傳記曹羣也户曹民所羣聚(釋/名)漢魏以下有户曹掾主¶
民户北齊以下與功曹同隋有户曹參軍文帝時為司¶
户參軍煬帝為司户書佐唐開元復為户曹參軍掌户¶
口籍帳婚姻田宅雜徭道路之事梁開平省六曹掾屬¶
留户曹一貟通判六曹(通典及/分紀)王宗銖謫授雍州司户¶
參軍問吏曰參軍何官衣何衣吏曰下州判司緑衫槐¶
笏而已宗銖大笑曰若頭更斬去吾何能作措大官耶¶
(九國/志)¶
<pb:KR3k0025_WYG_035-13b>¶
集祠曹賦籍之要司　以三語自試(白侍/郎集)¶
本朝掌户籍賦稅倉庫受納(職/畧)乾道六年汪大猷乞令¶
司户專主倉庫(中興/㑹要)¶
　　　司法參軍¶
史張湯以倪寛為奏讞掾以古義決獄(漢/書)郭洪為潁川¶
郡決曹掾治獄四十年用法平正郡内比之東海于公¶
(後漢/書)韋仁夀大業末為蜀郡司法書佐斷獄平恕得罪¶
者曰韋君所斷罪死而無悔(隋/書)狄仁傑為并州法曹親¶
<pb:KR3k0025_WYG_035-14a>¶
在河陽仁傑登太行山及見白雲孤飛謂左右曰吾親¶
舍其下　藺仁基曰狄公之賢北斗以南一人而已¶
鄭從質母老當使絶域仁傑謂曰太夫人有危病而公¶
逺使豈可貽親萬里之憂乃請代行　徐有功累轉蒲¶
州司法不行杖罰吏人感其恩信遞相約曰若犯司法¶
徐參軍杖者必斥罰之終於代滿不戮一人　顔杲卿¶
為遂州司法性剛正蒞事明濟甞為刺史詰讓正色别¶
白不為屈(唐/書)¶
<pb:KR3k0025_WYG_035-14b>¶
傳記兩漢有決曹賊曹掾主刑法歴代皆有唐掌律令¶
定罪盜賊之事(職/源)¶
集公為京兆法曹日伏階下與大尹爭是非大尹屢詘¶
己見　惟是鄙鈍不通曉於時事學成而道益窮年老¶
而身益困　棲身法曹掾何處事卑陬　州家申明使¶
家抑坎軻祇得移荆蠻判司卑官不堪說未免捶楚塵¶
埃間　法曹貧賤衆所易腰腹空大何能為(韓愈/文集)官決¶
平之司無舞文之過(杜牧行楊/元汶制)¶
<pb:KR3k0025_WYG_035-15a>¶
本朝掌議法斷刑紹興三年罷後復舊(中興/㑹要)賈易調常¶
州司法自以書生不閑法令每議獄必求合於人情曰¶
人情所在法亦在焉郡中稱平(四朝/史)參法律之曹(胡文/恭行)¶
(朱逵/制)往司三尺之律(陳元/良制)¶
　　　州都監¶
本朝掌本城屯住兵甲訓練差使之事兼在城巡檢資¶
淺者為監押(續㑹要/四朝志)長樂郡夫人髙氏為其弟求亳州¶
兵馬監押真宗曰䕶戎之任實司軍旅　趙用為界河¶
<pb:KR3k0025_WYG_035-15b>¶
巡檢都監虜人畏之以其常乘虎頭船故謂之趙虎頭¶
(分/紀)外領屯衆(公是行陳/欽明制)䕶州藩之兵(胡文恭行/全克懃制)¶
　　　巡檢¶
本朝巡檢司有沿邊溪洞都巡檢或藩漢都巡檢或數¶
州數縣管界或一州一縣巡檢掌訓練甲兵巡邏州邑¶
擒捕盜賊事又有刀魚船戰棹巡檢江湖淮海置捉賊¶
巡檢及巡馬遞舗巡河巡捉私茶鹽等各視其名分以¶
脩舉職業皆掌巡邏議察之事(四朝/志)郭進為西山巡檢¶
<pb:KR3k0025_WYG_035-16a>¶
有誣告其隂通劉繼元有異志者太祖怒命付其人於¶
進進曰爾能為我取繼元一城一寨不止贖爾死罪請¶
貴爾一官嵗餘其人誘其一城來降進請賞以官太祖¶
曰賞不可濫得也進曰使臣失信則不能用人矣遂賞¶
以一官(分/紀)景徳三年封事者言諸處巡檢務在武勇強¶
明乞不以閩楚江浙川陜人為之上曰人之勇怯豈拘¶
南北若此區别非任人之道(職/畧)當道之衡俾邏四封之¶
警(胡文恭行/鄭從政制)居警邏之司(髙尊/望制)材著幹勤職司警邏能¶
<pb:KR3k0025_WYG_035-16b>¶
發擿於隂伏多剪除於寇攘(林友/制)¶
　　　排岸司¶
本朝開封府置排岸東西南北四司掌諸路綱船輸納¶
及糧運至京師分定諸倉交卸領各處交卸役卒指揮¶
以備卸綱牽駕以京朝官充二人或一人所貴主轄得¶
雜般舟船催驅卸綱稍(㑹/要)政和六年浙西諸州各置排¶
岸一貟從兩浙運副應安道之請也　紹興三年知臨¶
安梁汝嘉請專置行在排岸司又詔添文官一貟七年¶
<pb:KR3k0025_WYG_035-17a>¶
詔行在建康府置文臣排岸司監官一貟以行在排岸¶
司為名二年為任係京官(中興/㑹要)¶
　　　知縣¶
經縣正各掌其縣之政令(周/禮)子皮欲使尹何為邑曰愿¶
吾愛之使夫往而學焉子産曰今吾子愛人則以政猶¶
未能操刀而使割也其傷實多子有美錦不使人學製¶
焉譬如田獵射御貫則能獲禽若未甞登車射御則敗¶
績壓覆是懼何暇思獲(左/傳)求也千室之邑可使為之宰¶
<pb:KR3k0025_WYG_035-17b>¶
也　子㳺為武城宰子曰女得人焉爾乎曰有澹臺滅¶
明者行不由徑非公事未嘗至於偃之室也　子路使¶
子羔為費宰子曰賊夫人之子子路曰有民人焉有社¶
稷焉何必讀書然後為學　子之武城聞絃歌之聲夫¶
子莞爾而笑曰割雞焉用牛刀(論/語)¶
史子産治鄭民不能欺子賤治單父民不忍欺西門豹¶
為鄴令民不敢欺(史/記)西門豹為鄴令河伯娶婦豹投巫¶
嫗于河　西門豹鑿十二渠引河水灌民田至今皆得¶
<pb:KR3k0025_WYG_035-18a>¶
水利　趙簡子使尹鐸為晉陽將行請曰為繭絲乎為¶
保障乎曰保障哉　呉芮秦時為番陽令甚得江湖間¶
心號曰番君(史/記)魏襄王以史起為鄴令引漳水灌鄴以¶
富魏之河内民歌曰鄴有賢令兮為史公決漳水兮灌¶
鄴旁終古舄鹵兮生稻梁　卜式牧羊上林中上喜之¶
式曰治民亦猶是矣以時起居惡者輒去毋令敗羣試¶
其治民拜緱氏令　汲黯遷滎陽令黯恥為令稱病歸¶
田里　焦延夀補小黄令愛養吏民化行縣中(前漢/書)卓¶
<pb:KR3k0025_WYG_035-18b>¶
茂遷宻令吏人親愛而不忍欺教化盛行道不拾遺天¶
下大蝗獨不入宻縣界(漢/書)明帝謂羣臣郎官上應列宿¶
出宰百里苟非其人民受其殃(互見郎/中類)王喬為葉令每¶
月朔望必㑹朝帝怪其來數而不見車騎宻令太史伺¶
望之言其臨至有雙鳬從東南來於是候鳬至舉羅張¶
之但得一雙舄焉　第五倫補新都令三年之間鄰縣¶
歸之戸口十倍　魯恭拜中牟令郡國螟傷稼不入中¶
牟河南尹袁安使肥親往察之恭隨行阡陌俱坐桑下¶
<pb:KR3k0025_WYG_035-19a>¶
有雉止其旁旁有兒童親曰何不捕之兒言雉方雛親¶
矍然起曰所以來者察君之政迹耳今蟲不犯境一異¶
也化及禽獸二異也童子有仁心三異也(後漢/書)劉備以¶
龐統為棗陽令魯肅曰士元之才百里不足以展驥足¶
　蔣琬除廣都長諸葛亮請曰琬社稷之器非百里之¶
才(蜀/志)潘岳為河陽令植桃李人號曰河陽一縣花　陶¶
潛為彭澤令門種五柳郡遣督郵至縣吏白應束帶見¶
之潛嘆曰吾豈能為五斗米折腰事鄉里小兒耶解印去¶
<pb:KR3k0025_WYG_035-19b>¶
縣乃賦歸去來辭　王衍為元城令終日清談縣政亦¶
理(晉/書)丘仲季遷山隂令百姓謠曰二傅沈劉不如一丘¶
前傅琰父子沈憲劉元明相繼宰山隂有政聲仲季長¶
於撥煩吏人號稱神明政為天下第一　顧愷之為山¶
隂令晝日垂簾門階閑寂務簡而事理(南/史)房彦謙為長¶
葛令百姓號為慈父立碑頌徳　開元初韋濟調鄄城¶
令有詔問所以安人者對凡二百人惟濟居第一　馮¶
元叔歴清漳浚儀始平三令右善去惡人稱為神明¶
<pb:KR3k0025_WYG_035-20a>¶
蔣欽緒子沇歴陸渾盩厔咸陽髙陵四令美政流行郭¶
子儀軍出其縣敕麾下曰蔣賢令也供億得蔬飯足矣¶
毋撓其清(唐/書)¶
傳記周官有縣正春秋時縣大而郡小縣邑之長曰宰¶
曰尹曰公曰大夫其職一也戰國郡大而縣小漢縣令¶
長皆秦官掌治其縣萬户以上為令減萬戸為長侯國¶
為相後漢令掌治民顯善勸義察姦罰惡理訟平賦恤¶
民時務晉制大縣令有治績者報以大郡不經宰縣不¶
<pb:KR3k0025_WYG_035-20b>¶
得入於臺郎宋諸縣署令銅印墨綬進賢兩梁冠北齊¶
制上中下九等唐制縣有六等之差掌導揚風化撫字¶
黎氓敦四民之業崇五土之利養鰥寡恤孤窮審察寃¶
屈躬親獄訟(通典/分紀)五代任官齷齪無能者始注為縣令¶
(職/源)子路治蒲三年孔子入其境曰善哉恭敬以信矣入¶
其邑曰忠信以寛矣至其庭曰明察以斷矣　子謂宓¶
子賤曰子治單父衆說何施而得之也對曰不齊之治¶
也父恤其子子恤諸孤而哀喪紀子曰小節也曰不齊¶
<pb:KR3k0025_WYG_035-21a>¶
所父事者三人所兄事者五人所友者十一人子曰中¶
節也曰此地有賢於不齊者五人不齊事之而稟度焉¶
孔子歎曰其大者乃此乎惜乎所治者小也　宓子賤¶
為單父宰請君之近吏二人戒其邑吏令二吏書方書¶
輒掣其肘書不善則從而怒之二吏歸報於君魯君以¶
問孔子子曰意者以此為諫乎公歎曰寡人亂宓子之¶
政而責其善者數矣遽發使告宓子曰自今以往有便¶
於民者子決為之於是單父治焉　巫馬期入單父見¶
<pb:KR3k0025_WYG_035-21b>¶
夜漁者得魚輒舎之而問焉漁者曰魚之大者名為䲖¶
吾大夫愛之其小者名鱦吾大夫欲長之吾是以得二¶
者輒舎之巫馬返以告孔子曰誠於此者形於彼宓子¶
行術於單父也(家/語)宓子賤治單父彈琴不下堂而單父¶
治巫馬期戴星而出戴星而入以身親之而單父亦治¶
巫馬期問其故宓子曰我之謂任人子之謂任力任力¶
者故勞任人故逸(吕氏/春秋)¶
集縣令民之師帥(董䇿詳見/太守類)明明君侯臨下有赫克隆¶
<pb:KR3k0025_WYG_035-22a>¶
有光恵我咫尺乃冰其清乃玉其白風抗其髙雲垂其¶
澤君有餘愛民有餘徳(江革作/傅渾頌)於穆君侯英才宣朗聲¶
之所震下應如響明斷決疑易於反掌野有寇盜惟侯¶
屛之我有田疇惟侯闢之古人謹獄惟侯平之凡此三¶
恵如何勿思(孫楚梁令/孫侯頌)荆玉不足喻其徳南金未能方¶
其勵(徐卓孔之/陽像賛)導王者之澤以被于下求庻人之瘼以¶
聞于朝(陸宣公/草詔)用重典以威奸暴鋪太和以恵鰥嫠(柳/文)¶
未下車人懼之既下車人恱之恵如春風三月大化奸¶
<pb:KR3k0025_WYG_035-22b>¶
吏束手豪宗側目(同/上)吾愛崔秋浦宛然陶令風門前五¶
楊柳井上二梧桐山鳥下㕔事夜蟾落酒中　見客但¶
傾酒為官不愛錢　河陽花作縣秋浦玉為人　范宰¶
不買名弦歌對前楹為邦黙自化日覺氷壺清百里雞¶
犬靜千廬機杼鳴　開宰江陽邑剪棘樹蘭芳城門何¶
肅穆五月飛秋霜(李/白)東陽本是佳山水何況曽經沈隠¶
侯化得邦人解吟詠如今縣令亦風流新開潭洞疑仙¶
境逺寫丹青到雍州落在尋常畫工手猶能三伏凛生¶
<pb:KR3k0025_WYG_035-23a>¶
秋(劉禹錫答/于興宗)連城為重寶茂宰得才新山雉迎舟楫江¶
花報邑人　故人有孫宰髙義薄青雲　看君宜著王¶
喬履真賜還疑出上方(杜/甫)¶
本朝建隆元年應諸縣除赤畿外四千戸為望三千戸¶
以上為𦂳二千戸以上為上千戸以上為中不滿千戸¶
為中下五百戸以下為下掌總治民政勸課農桑凡戸¶
口賦役錢穀賑濟及給納之事皆掌之政和二年詔縣¶
令以十二事勸課農桑一曰敦本業二曰興地利三曰¶
<pb:KR3k0025_WYG_035-23b>¶
戒㳺手四曰謹時候五曰戒茍簡六曰厚蓄積七曰備¶
水旱八曰戒宰牛九曰置農器十曰廣栽植十一曰恤¶
佃戸十二曰無妄誕(㑹要續/㑹要)乾道二年御筆今後非兩¶
任縣令不除監察御史(孝宗/㑹要)尹洙知河南伊闕縣與穆¶
脩以古文革崑體之弊天下翕然宗之　王禹偁知長¶
洲羅處約知呉縣相與日賦五題太宗聞其名召試館¶
職　燕肅知臨邛縣民苦吏擾公削木為牘民訟有連¶
逮者書其姓名使召之如期而至(通/鑑)葉庭直知光化縣豐¶
<pb:KR3k0025_WYG_035-24a>¶
稷知穀城縣人歌之曰葉光化豐榖城清如水平如衡¶
(四朝/史)佩懸銅墨(胡文恭行/陳亢制)施字人之縣譜(姚偘/制)寄懸銅¶
之任(劉棻/制)給懸銅之綬(王昭/制)宜從健令之遷(趙況/制)¶
　　　京畿令¶
史董宣為洛陽令搏擊豪強莫不震慄京師號臥虎民¶
歌曰桴鼔不鳴董少平(後漢/書)顧憲之為建康令性清介¶
強力為政清且美也　樂法才為建康令不受俸秩梁¶
武帝嘉其清節曰居職若斯可為百城表矣(南/史)唐貞元¶
<pb:KR3k0025_WYG_035-24b>¶
間上召京兆府諸縣令對於延英訪以人之疾苦各賜¶
衣一襲　韋昭為永昌令輦轂繁要不事威刑而治¶
李頻為武功令畿民多横頻治之無所貸豪猾大驚懿¶
宗嘉之賜緋衣銀魚　髙宗擢權懐恩為萬年令賞罰¶
明時人曰寧食三斗塵無逢權懐恩　屈突蓋為長安¶
令以威嚴顯時為語云寧食三斗艾不見屈突蓋寧食¶
三斗葱不見屈突通　穆宗時京邑多盜賊王正雅為¶
萬年令威震豪強尹公綽言其能就賜緋魚　張杜夀¶
<pb:KR3k0025_WYG_035-25a>¶
為長安令時人以為神明(唐/書)¶
傳記明帝臨觀見洛陽令車騎意河南尹及至而非尤¶
其太盛敕去軒綏(漢官/儀)李果為洛陽令吏民畏之有劉¶
兼者過其境夜聞戸外語聲曰古今正人李令是也見¶
其行事令人破膽我輩可於他縣血食兼開門視之無¶
物乃鬼神也(孔六/帖)¶
集貞元初以甸服長吏天下理本於是親擇郎吏分宰¶
於京師(栁/文)歴宰京劇(元和/制)化神臯之俗(常/集)漢以四科取¶
<pb:KR3k0025_WYG_035-25b>¶
士求多畧不惑強明決斷者任三輔令　漢朝郎官出¶
宰百里故今京邑令缺多令尚書郎補　能佩弦以自¶
導帶星以自勤(白/集)輦轂之下豪黠僄輕擾之則獄市不¶
容緩之則囊槖相聚故前代京令得與御史丞分進道¶
路以其捕逐之急也(元/集)赤縣官曹擁材傑(杜/詩)¶
本朝紹聖間詔開封祥符知縣今後差通判以資序充¶
(四朝/史)¶
　　　縣丞¶
<pb:KR3k0025_WYG_035-26a>¶
史縣丞長吏也　縣百戸以上皆有丞尉是為長吏¶
黄霸守潁川許丞年老病聾督郵白欲逐之霸曰許丞¶
廉吏雖老尚能拜起(漢/書)桓譚數言事忤㫖出為安陵丞¶
忽忽不樂　張元遷陳倉縣丞清净無欲專心經書(後/漢)¶
(書/)唐臨為萬泉丞有輕囚十數人㑹春暮時雨臨白令¶
請出之悉令歸家耕種與之約令歸繫囚至期畢集詣¶
獄臨由是知名　陸景倩為扶溝丞按察使覆州縣殿最¶
有吏言狀曰某清某詐清惟景倩真清　宋安恭為龍¶
<pb:KR3k0025_WYG_035-26b>¶
門丞年已五十八數年而登列岳每謂僚屬曰公輩但¶
守清白何憂不遷(唐/書)¶
傳記漢氏縣丞尉多以本部人為之諸縣皆有主刑獄¶
囚徒後漢署文書典知倉獄署諸曹掾吏自晉後無丞¶
宋惟建康有獄丞隋氏盡用他郡人(六/典)唐髙宗始為品¶
官吏部選授為縣令之貳(職/林)縣有七司丞為副貳如州¶
上佐　隋及大唐縣丞各一人通判縣事(通/典)州有上佐¶
縣有丞簿俗謂閒官不領公事殊乖制作之本意(續通/典)¶
<pb:KR3k0025_WYG_035-27a>¶
裴子雨為下邳令張晴為縣丞二人俱有聲氣而善言¶
語曽論事移時人吏竊相謂曰縣官甚不和長官稱雨¶
贊府道晴終日如此不和也(南部/新書)¶
集丞之職所以貳令於一邑事無所不當問(藍田丞/㕔壁記)丞¶
位髙而偪例以嫌不可否事文書行吏抱成案詣丞卷¶
其前鉗以左手右手摘紙尾鴈鶩行以進平立睨丞曰¶
當署丞涉筆占位署唯謹　博陵崔斯立種學績文以¶
蓄其有泓涵演迤日大以肆再轉而為丞兹邑既噤不¶
<pb:KR3k0025_WYG_035-27b>¶
得施用喟然曰丞哉丞哉余不負丞而丞負余庭有老¶
槐四行南牆鉅竹千挺儼立若相持水㶁㶁循除鳴斯¶
立痛掃溉對植二松日哦其間有問者輒對曰余方有¶
公事子姑去(韓/文)丞之位八品以下述六職以輔其治也¶
(栁文武功/丞㕔壁紀)謳吟者不歌其宰頌議者必歸於丞　以管¶
輅之才從趙典之任(陳子/昻集)九千里之丹鳳自下升髙七¶
十日之黄龍從微至著(張鷟/集)¶
本朝天聖中開封兩縣始各置丞一貟在簿尉之上熙¶
<pb:KR3k0025_WYG_035-28a>¶
寧四年編脩條例所言諸路州軍繁劇縣令户二萬以¶
上増置縣丞一貟(㑹/要)元祐元年詔應因給納常平免役¶
置丞並行省罷崇寧二年蔡京言熙寧脩水土之政行¶
市易之法興山澤之利皆王政之大請縣並置丞一貟¶
以掌其事大觀三年詔除舊額萬户以上縣令委是事¶
務繁冗并雖非萬户實有山林坑治之利可以興脩去¶
處依舊存留外餘皆減罷(續㑹/要)建炎元年詔縣丞係嘉¶
祐以前貟缺並萬户處存留一貟餘盡罷(中興/㑹要)¶
<pb:KR3k0025_WYG_035-28b>¶
　　　主簿¶
史仇覽字季智一名香考城令王渙署為主簿謂覽曰¶
主簿聞陳元之過而不罪得無少鷹鸇之志耶覽曰以¶
為鷹鸇不如鸞鳳渙謝遣曰枳棘非鸞鳳所棲百里非¶
大賢所托乃以月俸資遣入太學其名大振(後漢/書)桓温¶
辟習鑿齒為西曹主簿極為親宻時語曰徒三十年看¶
儒書不如一詣習主簿(晉/書)李畬歴泥水主簿遇事鋒銳¶
徐浩張說見其喜雨五色鴿賦咨嗟曰後來之英也¶
<pb:KR3k0025_WYG_035-29a>¶
李栖筠有王佐才士多慕向為寇氏簿太守李峴視若¶
布衣交　顧少連登封主簿邑有虎孽民患之少連移¶
文岳神虎不為害(唐/書)¶
傳記漢晉有之至隋始復置唐赤縣置二人他縣一人¶
髙宗始以為品官吏部選授掌付事勾稽省署抄目糾¶
正縣内非違　唐主簿上轄　主諸簿目(通/典)張彖為華¶
隂簿而為守令所抑歎曰丈夫有凌雲蓋世之志而拘¶
於下位若立身矮屋之下使人擡頭不得乃棄官而歸¶
<pb:KR3k0025_WYG_035-29b>¶
(開元天/寶遺事)閒官不領公事(詳見縣/丞類)¶
集職司符印主掌簿書　鳳棲之位鴻漸之資(唐/制)俾之¶
糾邑　旌其忠藎之心委以髯鬚之職(白/集)脫身簿尉間¶
始與箠楚辭(杜/詩)¶
本朝開寶三年詔諸縣千户以上置令簿尉四百户以¶
上置令尉令知主簿事四百户以下置簿尉主簿兼知¶
縣事　咸平四年王欽若言川陜縣五千户以上請並¶
置簿其餘仍舊以尉兼從之天禧以後諸州縣以漸増¶
<pb:KR3k0025_WYG_035-30a>¶
置　熙寧三年王廣淵請令主簿管稽簿書尉專管督¶
盜依舊外縣事並令通管(實/録)簿尉佐理縣務　張昇為¶
楚丘主簿王曽識其有公輔器　呉仁澤為雍丘主簿¶
范純仁異之曰簿領中乃有是人耶(四朝/史)善勾邑版之¶
曹能盡地力之教(胡文恭行/吕英制)勾稽之局(蘇澄/制)往勾簿邑¶
之稽(段林/制)勾較簿籍均壹政賦(公是馬/維震制)¶
　　　縣尉¶
史梅福補南昌尉後去官棄妻子去九江至今傳以為¶
<pb:KR3k0025_WYG_035-30b>¶
仙(漢/書)尉主盜賊凡盜賊發主名不立則推索行尋按察¶
奸宄以起端緒(後漢百/官制)隋仁夀中顔籀按安養尉楊素¶
見籕年弱貌羸因謂曰安養劇縣何以克當對曰割雞¶
焉用牛刀素竒其對到官以幹理聞　貟半千授武陟¶
尉嵗旱勸縣令開倉賑貧不從㑹令赴州半千便發粟¶
以給饑人刺史按之存撫使薛元超曰公不能救之而¶
使恵歸於一尉豈不愧也遽令釋之　劉仁軌轉陳倉¶
尉部人折衝都尉魯寧縱狠仁軌約不再犯而寧暴横¶
<pb:KR3k0025_WYG_035-31a>¶
自如仁軌殺之州以聞太宗以為剛正擢咸陽丞　蘇¶
珦調鄠尉時李義琰為雍州長史鄠多訟日至長史府¶
珦裁決明辨義琰顧㕔事曰此公坐也恨吾齒晩不及¶
見　婁師徳補江都尉揚州長史盧承業竒其才謂曰¶
吾子台輔之器當以子孫相託何可以官屬常禮待也¶
　陸贄補渭南尉徳宗立遣黜陟使庾何等十一人行¶
天下贄說使者請以五術省風俗八計聽吏治三科登¶
俊乂四賦經財貨六徳保疲瘥五要簡官事　白居易¶
<pb:KR3k0025_WYG_035-31b>¶
調盩厔尉月餘召入翰林為學士　郭元振初為通泉¶
尉任侠使氣武后欲詰與語竒之索所為文章上寶劍¶
篇后覽嘉之(唐/書)¶
傳記漢大縣兩尉小縣一人歴代因之銅印黄綬朝服¶
武冠北齊郡縣置三尉隋改為正後置尉又分為户曹¶
法曹唐初因隋制武徳中復改為正七年復為尉分判¶
諸司事(通/典)髙宗時始為品官吏部遷授(職/林)唐尉分理諸¶
曹如州判司(通/典)按李白贈瑕丘王少府别西河劉少府¶
<pb:KR3k0025_WYG_035-32a>¶
贈秋浦栁少府杜甫貽華陽李少府當是唐時縣尉多¶
稱少府也(類/要)牛僧孺為伊闕尉縣前灘出不旬日拜察¶
院(詳見監察/御史類)漢雍仲進南海香拜洛陽尉號曰香尉(述/異)¶
(記/)¶
集隠吏逢梅福逰山憶謝公(杜/詩)皎皎鸞鳳姿飄飄神仙¶
氣梅生亦何為來作南昌尉　世人若醯雞安可識梅生¶
　仙尉趙家玉英風凌四豪搖扇對酒樓持袂把蟹螯(李/白)¶
操斷舉措通乎細大潔㢘檢守形於造次(栁文栁/渾行狀)心不¶
<pb:KR3k0025_WYG_035-32b>¶
掛細務口不言人非(李白為李錫/元去思碑)黄綬位輕而青雲望¶
重(陳子昻送/齊少府)¶
本朝建隆三年每縣置尉一貟(實/録)元豐五年詔並差使¶
臣元祐元年詔除沿邊縣尉依舊外餘並差選人崇寧¶
元年詔重法地縣尉舊差武臣處並依元豐法(續㑹/要)乾¶
徳元年以大名府元城縣尉張義元為本縣令賞捕盜¶
之功也天下縣尉久廢其任是嵗復置義元首該賞典¶
以激勸之　寶元初有明州慈溪尉倜儻不羣雖處賤¶
<pb:KR3k0025_WYG_035-33a>¶
官而有憂天下之心屢上書言事　至和中山陽尉李¶
宗嗔百姓申蝗抑令食之提刑奏劾上怒曰縣尉亦親¶
民之官謂其能慰安於民而不與民除害反傷民命削¶
其官(事/類)守在尉察善於追胥(胡文恭行/王徳梲制)曩居尉督(解懐/徳制)¶
　　　京畿尉¶
史曹操年二十舉孝㢘為郎除洛陽北部尉　太祖初¶
入尉廨造五色棒垂門左右有犯禁者皆棒殺之(魏/志)韋¶
貫之自長安尉不數年拜相　陸操補長安尉以清幹¶
<pb:KR3k0025_WYG_035-33b>¶
稱　李程為藍田尉有滯獄十年程單言輒判京兆狀¶
最拜監察御史(唐/書)¶
傳記漢長安有四尉分為左右部城東南置廣部尉是¶
為左部城西北置明部尉是為右部黄綬大冠主追捕¶
盜賊伺察姦非(六典/注)魏因之晉洛陽建康皆置六部尉¶
宋齊梁陳並因之唐赤縣置六貟(通/典)嚴安之崔譚俱為¶
赤尉安之令五伯執大杖譚益大其杖如椽安之復令¶
執小杖譚益小其杖至如節安之令五伯空手行乃不¶
<pb:KR3k0025_WYG_035-34a>¶
能學(見聞/紀)畿尉入御史為佛道入評事為仙道入京尉¶
為人道入畿丞為苦海道入縣令為畜生道入判司為¶
餓鬼道(御史/臺紀)拾遺立𦂳評事出𦂳赤尉坐𦂳俗號為三¶
𦂳官(西京/記)¶
本朝建隆初置尉一貟至和二年開封祥符二縣増置¶
一貟(㑹/要)尉於北部著發奸擿伏之能(胡文恭行/陳禹臣制)¶
　　　監當官¶
集以幹蠱之才領鹽鹵之務管摧條制動皆得宜(白集裴/𢎞泰制)¶
<pb:KR3k0025_WYG_035-34b>¶
榷東池鹵生息倍稱(元集唐/慶制)鹽鐵榷束之籍(杜牧行/李鄠制)公¶
幹池鹽於蒲脩牢盆謹衡石煎和既精斂散乃盈商通¶
而荐至吏懼而循法㡬不絓網而國用益饒嵗杪㑹其¶
所入贏羨什百(劉禹錫崔/公垂碑)¶
本朝監當官掌塲務庫藏出納之事其征榷塲務嵗有¶
定期以登耗為殿最賞罰凡課利所入日具數申於州¶
(四朝/志)太平興國三年詔諸路轉運副使常體量部内監¶
當官公勤㢘幹顯有勞績者具名聞奏與親民差遣¶
<pb:KR3k0025_WYG_035-35a>¶
慶歴四年詔舊制諸道榷酤滿三萬貫舉官監臨嵗滿¶
而課贏者升用之(㑹/要)劉摯責監衡州鹽倉悉意核視弊¶
減什七父老目為學士監(四朝/史)臨榷木之酤及連敖之¶
賞(胡文恭行/何世昌制)領筭商車典臨茗局(孫詔/制)當庾氏之掌(裴/士)¶
(傑/制)局課衍盈(姚預/制)商利局者以饒衍名最(賈程/制)征筭之¶
饒衍於局次(王拱辰/等制)臨筦榷之局筭無遺力沛有衍緡¶
(毛維/藩制)往幹牢盆之入頗増近監之饒(劉雝/制)監司商筭(假/政)¶
(制/)服勞廩委(公是行/劉詰制)¶
<pb:KR3k0025_WYG_035-35b>¶
　　　錢監¶
史王莾時主鑄錢官曰鍾官(後漢/志)¶
集筦官錢曰圜府之職(文/選)¶
本朝開寶鑄錢監於文番陽既而江淮荆浙閩廣之地¶
皆有監(職/畧)泣全冶之别司(胡文恭行/成有宗制)沿挾銅之令以收¶
七福因採山之法用廣五銖　司南州寶冶之饒佐縣¶
官圜府之用宣勞於外興利在公(葛源/制)官曹自是錫與¶
銅(東坡送/王怡)¶
<pb:KR3k0025_WYG_035-36a>¶
　　　江淮鐵錢官¶
傳記唐西北邊州禁人無置鐵冶(續通/典)¶
本朝舊制主鐵冶者得補班行陳升之奏下議省之既¶
定稿呉及與沈起輒増注興國軍磁湖鐵冶如舊制(國/史)¶
(呉及/傳)¶
　　　巡轄馬遞舖¶
史唐劉晏初州縣取富人主郵遞謂之捉驛　大厯十¶
有一年華原封侯莫等以主郵傳優改長安尉(唐/書)¶
<pb:KR3k0025_WYG_035-36b>¶
　¶
　¶
　¶
　¶
　¶
　¶
　¶
　記纂淵海卷三十五¶
