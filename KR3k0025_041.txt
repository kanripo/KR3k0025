# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:34.007595
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷四十一
<pb:KR3k0025_WYG_041-1a>¶
欽定四庫全書¶
　記纂淵海卷四十一　　　宋　潘自牧　撰¶
　　人道部¶
　　　家世¶
經惟乃祖乃父世篤忠貞服勞王家厥有成績紀于太¶
常　亦惟先王克左右昭事厥辟(書/)周公之孫荘公之¶
子(詩/)¶
子周公曰我文王之為子武王之為弟成王之為叔吾¶
<pb:KR3k0025_WYG_041-1b>¶
扵天下不賤矣(荀/子)薛公曰是其家傳七世矣(家傳/儒業)皆有¶
經濟之道　薛公曰王氏有祖父焉有子孫焉(文中/子)¶
史叔禽叔椒子羽皆大家也羊舌四族皆彊家也(左/)萬¶
石君及四子皆二千石人臣尊寵乃集其門號萬石君¶
(本/傳)項氏世世為楚将(項羽/紀)蘇武曰武父子位列将爵通¶
侯兄弟親近(本/傳)太傅在前少傅在後父子並為師傅朝¶
廷以為榮(疏廣傳時廣為太傅廣兄子受為少/傅太子每朝太傅在前少傅在後)累世名¶
貴人(秦/紀)鄧氏累世寵貴凡侯者二十九人公二人大将¶
<pb:KR3k0025_WYG_041-2a>¶
軍以下十三人其餘不可勝數東京莫盛於此(鄧禹/傳)王¶
僧䖍戒子書曰王家門中優者如龍鳯劣者猶虎豹(南/史)¶
傳龜襲紫(隂識/傳)五世相韓(張良/傳)汲黯之先有寵於古之¶
衛君至黯十世世為卿大夫(西漢/本傳)自楊震至彪四世太¶
尉徳業相繼與袁氏俱為東京名族(東漢/本傳)漢興惟韋平¶
父子至宰相(西漢平/當傳)金日磾世名忠孝七世内侍(西漢/本傳)¶
耿氏自中興後訖建安之末大将軍二人将軍九人卿¶
十三人列侯十九人中郎将刺史二千石數十百人與¶
<pb:KR3k0025_WYG_041-2b>¶
漢興衰(耿恭/傳)世吏一千石至祜九世並以清徳聞(晉羊/祜傳)¶
陸機曰我父祖名播四海(晉書/本傳)中興桓氏尤盛自榮至¶
典世宗其道父子兄弟代作帝師(范&KR1262;/傳)伏生自東西京¶
相襲為名儒以取爵位(後/漢)魏主雅重門族　魏韓顯宗¶
曰門望者乃其父祖之遺烈(齊/紀)崔儼諫議大夫其羣從¶
數十人自興寧里謁大明宫冠盖騶從相望每嵗時宴¶
于家以一榻置笏猶重積其上琳與弟太子詹事珪光¶
禄卿瑶俱列棨㦸世號三㦸崔家(新唐/書)張潜官至魏州¶
<pb:KR3k0025_WYG_041-3a>¶
刺史沛同州刺史洽衛尉卿涉殿中監父子兄弟五人¶
皆至三品官時人謂之萬石張家(張文/瓘傳)王從易昆仲三¶
人開元中鳯閣舎人故號鳯閣王家(本/傳)自李徳林至百¶
藥安期三世掌制詔(唐/書)自蕭瑀逮遘凡八葉宰相名徳¶
相望與唐盛衰世家之盛古未有也(本/賛)唐袁明逺祖滂¶
為漢司徒自滂至明凡十二世其間位司徒司空者四¶
世(唐書/本傳)杜氏大族尊行不翅數十人(唐/鑑)則天以王方慶¶
家多書籍訪求右軍遺跡方慶奏曰臣十代從伯祖羲¶
<pb:KR3k0025_WYG_041-3b>¶
之書先有四十餘紙貞觀十三年太宗購求先臣並已¶
進之唯有一卷見在今又進臣十一代祖導十代祖洽¶
九代祖珣八代祖曇首七代祖僧綽六代祖仲寳五代¶
祖騫髙祖規曽祖裒并九代三從伯祖晉中書令獻之¶
已下二十八人書共十卷(舊唐書/本傳)徳宗召温造至謂之¶
曰卿誰家子曰臣五代祖大雅外五代祖李勣(本/傳)竇氏¶
自武徳以來尚主者八人女為王妃者六人唐世貴盛¶
莫與為比　崔湜遷兵部侍郎父挹為吏部侍郎父子¶
<pb:KR3k0025_WYG_041-4a>¶
同為南省副貳自唐以來未有是事(唐/書)世祖問天下諸¶
杜何處望髙崔浩曰京兆為美(後魏/書)戴胄子至徳父子¶
繼為宰相世詫其榮　韋思謙子承慶嗣立父子並為¶
宰相世罕其比　張嘉貞子延賞延賞子𢎞靖時號一¶
門三相(唐/書)¶
傳記竇禹鈞有子五人俱進士及第馮道詩(云/)燕山竇¶
十郎教子有義方靈椿一株老丹桂五枝芳時號竇氏¶
五龍(類/説)世重髙門人輕寒族競以姓望所出邑里相矜¶
<pb:KR3k0025_WYG_041-4b>¶
若仲逺之尋鄭𤣥先云汝南應劭文舉之對曹操自謂¶
魯國孔融(史/通)¶
集幸賴先君之靈免負擔之勤(選/書)忝籍世賢(選彈/文)金張¶
藉舊業七葉珥漢貂(左太/沖詩)席寵門緒　實公侯之子孫¶
有山河之氣象　家世以清白崇徳(陳子/昻)蟬聮珪組世¶
為顯著(李太/白)門閥冠雲霄　名家莫出杜陵人　家聲¶
盖六合(杜/詩)世言氏族者署為闗内甲姓(劉賓/客)荘憲皇太¶
后之弟今天子之舅太師之子太尉之孫司徒之曽孫¶
<pb:KR3k0025_WYG_041-5a>¶
(韓文公/道碑)路氏得姓歴二千年凡二十三世世稱徳門人¶
不得並　房故為宦族稱世有人自太尉琯以徳行為¶
相相𤣥宗肅宗名聲益彰徹太行世號其門為太尉家¶
宗族子弟皆法象其賢(韓/文)昔韋孟以詩禮傳楚而郊廟¶
之制卒正於𤣥成鄭𤣥以箋注師漢而禪代之儀卒集¶
於小同賈誼以經術起而嘉最好學盧植以儒學用而¶
諶為祭酒舊史咸以為榮　漢司徒禹之世也(栁/文)奕奕¶
四世崔為之冠(劉賓/客)言冠冕者許為世雄言門閥者許¶
<pb:KR3k0025_WYG_041-5b>¶
為時表　家聲烜赫冠前賢(劉賓/客)世家表甲第(白樂/天)清¶
望標門榮冠山東之族(同/上)杜氏大族枝蔓蟬聮　朝廷¶
典章飽於聞見　名卿賢相之家清風素範之族子孫¶
森羅髦俊並作(杜牧/之)晉室簮纓宋朝人物謝萬已稱富¶
貴孟視尋處威權而安石東山尚為匹士彦重白屋猶¶
是布衣未有鴻鴈成行鶺鴒接翼(李義/山文)鄭晦族清胄貴¶
(杜牧/之集)地甲門闌大(元㣲/之)世禄金張貴(孟浩/然)鍾石享於祖¶
考帶礪傳於子孫一門四節輝耀當時　徳門之裔¶
<pb:KR3k0025_WYG_041-6a>¶
門為上族(唐文/粹)簮笏自懐綳　祖孫相望(韓/文)庭列鍾彛¶
笥傳組綬(司空表/聖文)杜氏大家世有顯人(韓文/墓誌)欒郤門風¶
大(羅隠/集)子父諸孫盈于室堂公姑悦喜五福具有大夫¶
士家孰不榮羨(韓祭/文)¶
本朝陳堯叟為樞密堯咨為節度使父秦公尚無恙每¶
賓客至其家堯叟及伯季侍立左右坐客不安求去公¶
曰此兒子輩耳天下以陳氏世家為榮(神道/碑)漢諸袁之¶
父子四世繼出五公唐諸温之弟子同時並列三省(東/坡)¶
<pb:KR3k0025_WYG_041-6b>¶
(集/)家聲奕奕盖并凉(東坡/詩)南齊栁元伯之子五人皆領¶
郡號五馬(史元之見程厚/東坡寒食詩注)君家兄弟真連璧門十朱輪¶
家萬石　靈運子孫俱得鳯慈明兄弟孰非龍(坡/詩)族大¶
徽音逺(欒城/集)¶
　　　閥閲子弟¶
經(闕/)¶
子(闕/)¶
史太史公曰平原君翩翩濁世之佳公子也(史/記)世家子¶
<pb:KR3k0025_WYG_041-7a>¶
弟(如淳曰世世/有禄秩家也)宛孔氏有㳺閒公子之名(西漢食貨志/師古曰言其)¶
(舉動性行有/以似之也)李徳裕曰朝廷顯官須公卿子弟為之何¶
者少習其業目熟朝廷之事臺閣之儀不教而自成寒¶
士縱有出人之材固不能閑習也則子弟未易可輕(唐/選)¶
(舉/志)越公兒郎故有家風(隋書楊/洪傳)¶
傳記王謝家子弟奕奕皆有一種風氣(隋僧智/果評書)¶
集王孫公子不鏤自彫非鸞則鳯(魏王/問表)觀者尚識承平¶
王孫故態(栁/文)貞房太尉家子孫也(韓墓/碑)¶
<pb:KR3k0025_WYG_041-7b>¶
本朝蘭砌傳芳鯉庭稟訓(臨川/集)東山子弟家風在(歐公/詩)¶
閨庭蘭玉照鄉閭(東坡/集)¶
　　　白屋¶
子傅説舉於版築之間膠鬲舉於魚鹽之中管夷吾舉¶
於士孫叔敖舉於海百里奚舉於市(孟/子)¶
史甘茂起下蔡閭閻顯名諸侯(本/傳)陳涉非王公大人名¶
族之後(主父/偃傳)陳涉甕牖繩樞之子非有陶朱猗頓之富¶
(項籍/傳)諸儒生多窶人子(漢/書)卜式拔扵芻牧𢎞羊擢於賈¶
<pb:KR3k0025_WYG_041-8a>¶
豎衛青奮扵奴僕日磾出於降虜(西漢公/孫𢎞傳)千秋無閥閲¶
(田千/秋傳)黄憲世貧賤父為牛醫(本/傳)康成無紱冕之緒(後/漢)沈¶
約曰太公起屠釣為周師傅説去版築為殷相胡廣累¶
世農夫致位公相黄憲牛醫之子名重京師(通/鑑)蕭曹樊¶
灌皆起閭閻布衣至今推仰以為英賢豈在世禄乎(通/鑑)¶
牛仙客初為縣小吏開元二十四年為尚書　馬周一¶
介草茅言天下事若素宦于朝(唐書/本傳)陳湯吕蒙馬隆孟¶
觀悉出貧賤而勲伐甚髙不聞其家世将帥也(唐魏元/忠封事)¶
<pb:KR3k0025_WYG_041-8b>¶
唐𤣥宗謂張九齡曰卿嫌仙客寒㣲如卿有何閥閲(通/鑑)¶
傳記進士多貧士(秦中嵗/時記)¶
集仲蔚孤緒元卿末裔(任昉/表)不見公與相起身自犂鋤¶
(韓/詩)¶
本朝起扵閭巷大其家室(臨/川)¶
　　　有種¶
經(闕/)¶
子虎豹未成文而已有食牛之氣鴻鵠之鷇羽翼未合¶
<pb:KR3k0025_WYG_041-9a>¶
而已有四海之心(尹/子)¶
史李廣世世受射(本/傳)将門必有将相門必有相(孟嘗/君傳)朱¶
虛侯章曰臣将種也(通鑑吕/后紀)諸葛恪少有名孫權見其¶
父瑾曰藍田生玉真不虚也(本/傳)王猛之孫鎮惡善論軍¶
國大事或薦鎮惡扵劉裕與語説之曰吾聞将門有将¶
鎮惡信然(晉/鑑)謝荘七嵗能屬文宋文帝曰藍田生玉(南/史)¶
(本/傳)達奚震驍勇走及奔馬周文曰非此父不生此子(北/史)¶
傳記慧種生聖癡種生狂桂實生桂桐實生桐(越絶/書)¶
<pb:KR3k0025_WYG_041-9b>¶
本朝鳯雛驥子生有種毛骨往往傳諸郎觀君崛鬱負¶
竒表便合劒佩趍明光(東坡/集)汗血固應生有種(坡/詩)¶
　　　無種¶
經有教無類　犂牛之子騂且角(論/語)¶
子以瞽叟為父而有舜以紂為兄之子且以為君而有¶
微子啓王子比干(孟/子)　明月之珠出扵蠬(一作/蜯蜄)周之簡¶
圭生扵㻈石大蔡神龜出扵溝壑(淮南/子)¶
史陳涉曰王侯将相寧有種乎(史/記)虞世南子昶無才術¶
<pb:KR3k0025_WYG_041-10a>¶
歴将作少匠工部侍郎主工作許敬宗曰䕶兒兒作相¶
世南男作匠文武豈有種耶(新唐書/來濟傳)陳湯吕蒙馬隆孟¶
觀悉出貧賤而勲伐甚髙不聞其家世将帥也(唐魏元/忠封事)¶
集天其福人不在舊族揚雄之才非出孔氏芝草無根¶
醴泉無源(虞翻/書)靈珠産無種彩雲出無根亦如彼姝子¶
生此遐陋村(白/詩)¶
　　　克紹¶
經子克家　裕父之蠱　幹父之蠱(易/)篤前人成烈¶
<pb:KR3k0025_WYG_041-10b>¶
公劉克篤前烈　無忝祖考　汝克紹乃顯祖(書/)召公¶
是似　維其有之是以似之　纘戎祖考(詩/)國人穪願¶
然曰幸哉有子如此所謂孝也已　良冶之子必學為¶
裘良弓之子必學為箕(禮/)¶
子譬之若山木枝葉必類本(荀/)¶
史洪宣祖業　無廢先君之功　世濟其美不隕其名¶
　謂知徐吾趙朝韓固魏戊餘子之不失職能守業者¶
也(左/)趙括能讀其父書傳(史/記)田叔為魯相卒魯人以百¶
<pb:KR3k0025_WYG_041-11a>¶
金祠少子仁不受曰無以百金傷父名(史記田/叔傳)董仲舒¶
子及孫皆以學至大官(儒林/傳)靈帝謂楊震孫竒曰卿强¶
項真楊震子孫(後/漢)鮑永子昱拜司𨽻光武曰吾欲令天¶
下知忠臣子復為司𨽻(後/漢)夏侯霸曰榮立家門(通/鑑)山簡¶
性温雅有父風(晉/書)劉孝綽七嵗能屬文父繪齊時掌詔¶
誥孝綽年十四繪常使代草之(南史/宋書)世祖甞問王儉當¶
今誰能作五言詩對曰謝朏得父之膏腴(齊/書)越公兒郎¶
故有家風(隋/書)小家畜産百萬之&KR1269;子孫尚恥愧失其先¶
<pb:KR3k0025_WYG_041-11b>¶
業　李廣有孫陵為侍中善騎射愛人下士帝以為有¶
廣之風為騎都尉(通/鑑)隋賀若弼父敦仕周為金州總管¶
臨刑呼弼曰吾将平江南此心不果汝當成吾志後弼¶
與韓擒虎同平陳(隋/書)馬璘讀馬援傳至丈夫當死邊野¶
慨然曰使吾祖勲業墜地下乎卒為中興名将(新唐/書)柳¶
玭有父風(唐書/本傳)陳餘慶方稚有祖風　歐陽通詢之子¶
母徐氏教以父書晝夜無倦遂亞扵詢(唐/書)謩之論議挺¶
挺有祖風烈(魏徴/傳)宋之問父令文富文辭且工書有力¶
<pb:KR3k0025_WYG_041-12a>¶
絶人世稱三絶既之問以文章起其弟之悌以蹻勇聞¶
之遜精草𨽻世謂皆得父一絶　趙道興遷左武侯明¶
閑宿衛太宗曰卿父為隋武侯有當官之譽卿今克傳¶
弓冶可謂不墜家聲　柳公綽之子仲郢有父風牛僧¶
孺曰非積習名教何以致此　李晟克京師市不改肆¶
愬平蔡亦如之功名之竒近世所未有(唐/書)¶
集各紹堂構能負析薪(陳琳/檄)箕裘之業載隆燕翼之謀¶
不隕(陳子/昻)家聲器宇存　家聲肯墜地利器當秋毫(杜/詩)¶
<pb:KR3k0025_WYG_041-12b>¶
籍籍名家孫(杜/詩)烜赫舊家聲　克家何妙年　嶷然大¶
賢後復見透骨清(杜/詩)益求發聞(去/聲)俾家聲不頺(劉賓/客集)公¶
胚胎光前生長食息不離典訓之内目濡耳染不學以¶
能　太師之平汴州年老益髙挈持維綱耡削荒類納¶
之太和而已其囊篋細碎無所遺漏繄公之功　見少¶
傅翠竹碧梧鸞鵠停峙能守其業者也幼子姢姢静秀¶
瑶環瑜珥蘭茁其芽稱其家兒也(韓/文)懿哉能世其家(劉/賓)¶
(客/)襲弓裘而稟詩禮以水木之有本源　服名教乃保¶
<pb:KR3k0025_WYG_041-13a>¶
家之子(白樂/天)生扵清談克肖素風　清風素範克肖家¶
聲(杜牧/之)紹復丕績不墜厥祀(柳漢/銘)楊公莫訝清無業家¶
有驪珠不復貧(元微/之)身雖不貴有後斯榮唯公之嗣實¶
大家聲(李習/之)韋𤣥方繼相荀爽復齊名(張九/齡)趙孟慕成¶
季之勲復能霸晉亞夫紹絳侯之武亦克擒吳(唐淮/西碑)¶
本朝克家傳衆子(欒城/集)承家從昔如君少(陳後/山)諸郎有¶
父風(山/谷)¶
　　　能蓋前愆¶
<pb:KR3k0025_WYG_041-13b>¶
經蔡仲克庸祗徳周公以為卿士叔卒乃命諸王邦之¶
蔡王若曰惟爾率徳改行克謹厥猷爾尚蓋前人之愆¶
惟忠惟孝(書/)¶
史沈勁充之子也勁以其父死扵逆亂志欲立功以雪¶
舊恥燕人逼洛陽陳祐留勁以五百人守洛陽勁喜曰¶
吾欲致命今得之矣恥父之惡致死以滌之變㐫逆之¶
族為忠義之門(通/鑑)盧元輔(杞之/子)簡潔貞方人不以父之¶
醜行為累人人歸美(舊唐/書)¶
<pb:KR3k0025_WYG_041-14a>¶
　　　不克紹¶
經女雖湛樂從弗念厥紹　于嗟乎不承權輿(詩/)子孫¶
弗率　不徳罔大墜厥宗　忝厥祖　子弗祗服厥父¶
事大傷厥考心　厥父母勤勞稼穡厥子乃不知稼穡¶
之艱難(書/)遏佚前人光(絶失/也)若考作室既底法厥子乃¶
弗肯堂矧肯搆厥父菑厥子乃弗肯播矧肯穫　荒墜¶
厥緒覆宗絶祀(書/)¶
史其父析薪其子弗克負荷(左/)行莫醜扵辱先　李陵¶
<pb:KR3k0025_WYG_041-14b>¶
生降隤(音/頽)其家聲(並史/記)時漢成帝無嗣政由王氏劉向¶
遂上封事極諌王氏與劉氏不並立如下有泰山之安¶
則上有累卵之危向卒子歆王莽舉為侍中莽持政留¶
歆為右曹建平元年改名秀及莽簒位歆為國師(西漢/本傳)¶
為人後嗣守人功業如此豈不負哉(通/鑑)祖約逖之弟也¶
逖卒代逖為西平将軍豫州刺史王敦舉兵約歸衞京¶
師自以名輩不後郄卞久望開府及所表請多不見許¶
遂懐怨望及蘇峻舉兵遂推崇約約聞大喜峻剋京都¶
<pb:KR3k0025_WYG_041-15a>¶
以約為侍中後奔石勒而死(晉書/本傳)房杜平生勤苦僅能¶
立門户遭不肖子蕩覆無餘(通/鑑)李勣疾謂弟弼曰我見¶
房𤣥齡杜如晦髙季輔皆辛苦立門户亦望貽後悉為¶
不肖子敗之(新唐/書)狄仁傑為魏州刺史有惠政百姓為¶
之立生祠後其子景暉為魏州司功曹參軍貪暴人患¶
之遂毁其像焉(唐/鑑)房𤣥齡之子遺愛尚唐太宗女遺愛¶
驕恣謀黜其兄遺直奪其封爵永徽中誣告遺直無禮¶
扵已髙宗令長孫無忌鞫其事因得公主與遺愛謀反¶
<pb:KR3k0025_WYG_041-15b>¶
之状遺愛伏誅　杜如晦子構襲爵慈州刺史坐弟荷¶
謀逆徙於嶺表(唐/書)¶
傳記韓昶退之子也性闇劣為集賢校理史傳有金根¶
車昶以誤悉改根為銀字(尚書/故實)不肖子弟有三變第一¶
變為蝗蟲謂鬻庄而食第二變為蠧魚謂鬻書而食第¶
三變為大蟲謂賣奴婢而食三食之輩何代無之(北夢/瑣言)¶
集門緒不昌(任彦/昇書)咨汝之胄出門户何巍巍不修其操¶
行賤薄似汝稀何不忝厥祖靦然不知歸(韓/文)¶
<pb:KR3k0025_WYG_041-16a>¶
　　　陵替¶
經遭家不造(詩/)¶
史欒郤胥原狐續慶伯降在皂𨽻　叔向曰肸之宗十¶
一族惟羊舌氏在而已(左/)魏徴𤣥孫稠貧甚以故第貸¶
錢扵人　帝停叔玉婚而仆所為碑顧其家衰矣(唐魏/徴傳)¶
集門衰祚薄(陳情/表)承先人之後者在孫惟汝在子惟吾¶
韓氏兩世惟此而已(韓/文)¶
　　　自揚家醜¶
<pb:KR3k0025_WYG_041-16b>¶
經其父攘羊而子證之(語/)¶
史欒盈曰陪臣書能輸力扵王室其子黶不能保任其¶
父之勞　宋華耦曰君之先臣督得罪扵宋殤公名在¶
諸侯之䇿(左/)¶
　　　貽後¶
經貽厥孫謀以燕翼子(詩/)垂裕後昆(書/)克昌厥後(詩/)邁¶
迹自身克勤無怠以垂憲乃後　身其康强子孫其逢¶
吉(書/)¶
<pb:KR3k0025_WYG_041-17a>¶
子不為子孫留財(列/子)¶
史故襲天禄子孫賴之(左/)晏子将死鑿楹納書謂妻曰¶
楹記日也子壮而示之(晏子/春秋)叔向曰昔欒武子無一卒¶
之田其官不備其宗器宣其徳行順其憲則以免扵難¶
及桓子驕泰奢侈貪欲無藝宜及於難而賴武之徳以¶
沒其身(晉國/語)平當為相上欲封當病篤不應召或謂當¶
不為子孫耶當曰吾居大位已負素餐起受侯印還卧¶
而死死有餘罪今不起者所以為子孫也(前/漢)疏廣乞骸¶
<pb:KR3k0025_WYG_041-17b>¶
骨上賜黄金二十斤或勸廣以其金頗為子孫立産業¶
者廣曰吾豈老誖不念子孫哉頋自有舊田廬令子孫¶
勤力其中足以供衣食與凡人齊今復増置之以為贏¶
餘但教子孫怠惰耳賢而多財則損其志愚而多財則¶
益其過且夫富者衆之怨也吾既無以教化子孫不欲¶
益其過而生怨(西/漢)韋𤣥成繼父賢為相鄒魯謳曰遺子¶
黄金滿籯不如教子一經(西/漢)文帝戒太子曰即有緩急¶
周亞夫真可任将兵及七國反書聞上乃拜中尉周亞¶
<pb:KR3k0025_WYG_041-18a>¶
夫為太尉将軍往擊吳楚　薛廣徳歸縣其安車以傳¶
示子孫為榮(漢/鑑)龎公釋耕扵壟上妻子耘扵前劉表問¶
先生苦扵𤱶畆而不肯官禄後世何以遺子孫乎龎公¶
曰世人皆遺之以危今獨遺之以安雖所遺不同未為¶
無所遺也(後/漢)楊震性廉子孫常蔬食步行或欲令開産¶
業震曰使後世稱為清白吏子孫以此遺之不亦厚乎¶
(東/漢)宋髙祖微時躬耕於丹徒及受命耕耨之具頗有存¶
者皆命藏之以留於後　張緒謂齊栁世隆曰君以清¶
<pb:KR3k0025_WYG_041-18b>¶
名遺子孫耶答曰一身之外亦復何須子孫不才将為¶
争府如其才也不如一經(南/史)髙歡曰堪敵侯景者唯有¶
慕容紹宗我故不貴之留以遺汝(通/鑑)房彦謙謂子𤣥齡¶
曰今皆因禄富吾獨以官貧所遺子孫在於清白耳(隋/本)¶
(傳/)上謂太子曰李世勣才智有餘然汝與之無恩恐不¶
能懐服我今黜之若其即行候我死汝扵後用為僕射¶
親任之若徘徊顧望當殺之耳(通/鑑)張嘉貞不營家産有¶
勸其市田宅者嘉貞曰吾貴為宰相何憂寒餒若其獲¶
<pb:KR3k0025_WYG_041-19a>¶
罪雖有田宅亦無所用比見朝士廣占良田身沒之日¶
適足為無賴子孫酒食之&KR1269;吾不取也聞者是之(通/鑑)夫¶
名門右族莫不由祖考忠孝恭儉以成立之(栁玭/傳)¶
集應劭曰書賢而覆黶(幽通/賦注)家世貧儉先人遺訓常恐¶
置産怠子孫故家無樵蘇之地(元微/之)後貴有金玉必不¶
為汝藏崔昭生崔芸李兼生窟郎堆錢一百屋破散何¶
披猖今雖未即死餓凍幾欲僵(杜牧/之)¶
　　　貽禍¶
<pb:KR3k0025_WYG_041-19b>¶
經今不取後世必為子孫憂(論/語)¶
子(闕/)¶
史武子之施沒矣而黶之怨寔彰(左/傳)秦始皇宫室之麗¶
使其後曽不得聚廬而託處焉馳道之麗使其後曽不¶
得邪徑而託足焉葬埋之侈使其後曽不蓬顆蔽塚而¶
託葬焉(賈山/至言)¶
集應劭曰黶惡而害盈(幽通/賦注)燕翼無似終為餒魂(劉賓/客集)¶
閉門不解栽桃李滿地唯聞種蒺藜(白/集)¶
<pb:KR3k0025_WYG_041-20a>¶
　　　攝養¶
經山下有雷頤君子以慎言語節飲食(易/)君子齋戒處¶
必掩身毋躁止聲色毋或進薄滋味毋致和節嗜欲定¶
心氣　耳目聰明血氣和平　姦聲亂色不留聰明淫¶
樂慝禮不接心術惰慢邪僻之氣不設於身體　剛氣¶
不怒柔氣不懾四暢交扵中而發作扵外　不使放心¶
邪氣得接焉(禮/記)¶
子持其志毋暴其氣　養心莫善扵寡欲存其心養其¶
<pb:KR3k0025_WYG_041-20b>¶
性(孟/子)無以好惡内傷其身(荘/子)合六氣之精平易恬淡則¶
憂惡不能入邪氣不能襲故其徳全而神不虧又曰純¶
粹而不雜靜一而不變淡而無為動而以天行此養神¶
之道也又曰精神四達無所不極(荘/子)邪汚之氣何由得¶
接(荀/子)神清者嗜欲弗能亂(淮南/子)恬和養神則自安扵内¶
清虚養心則不誘扵外神恬心清則形無累矣(劉/子)¶
史子産曰節宣其氣勿使有所壅閉湫底以露其體(左/)¶
養精㳺神(西漢東/方朔傳)養身者以煉神為寳(東/漢)孟説曰養性¶
<pb:KR3k0025_WYG_041-21a>¶
者善言不可離口(新唐/書)孫思邈云養性者先知自謹¶
栁公度曰吾不以氣海暖冷物熟生物不以元氣佐喜¶
怒年八十九(唐/書)孫思邈曰人無故不應餌藥藥有所偏¶
助則臟氣為不平(唐裴/潾傳)¶
傳記夫欲養神必先須養氣(修真/祕訣)¶
集君子知形恃神以立神須形以存悟生理之易失知¶
一過之害生故修性以保神安心以全身愛憎不接於¶
情憂喜不留於意泊然無感而體氣和平(嵇叔夜/養生論)頤性¶
<pb:KR3k0025_WYG_041-21b>¶
養夀(嵇叔夜/幽憤詩)王其愛玉體俱享黄髮期(曹子/建)吾學養生¶
之術外榮華去滋味　不愛其身而嗇其神(文/選)減書存¶
眼力省事養心田(劉賓/客)頤性保命屑瓊飲露(唐文/粹)新浴¶
肢體暢獨寝神魂安(白樂/天)漱吮甘液㳺泳和氣　葆和¶
嗇神　凝和葆神(唐文/粹)¶
本朝汛掃身心澡瀹神氣(東坡/集)山芎麥麯都不用泥行¶
露宿終無疾(欒/城)養氣如養兒(東坡/詩)¶
　　　不善攝養¶
<pb:KR3k0025_WYG_041-22a>¶
經(闕/)¶
子孔子曰人有三死而非其命也已自取也夫寝處不¶
時飲食不節逸勞過度者疾共殺之(家/語)形勞而不休則¶
弊精用而不已則勞勞則竭　不可以無涯之智役有¶
涯之身(荘/子)耳目淫於聲色之樂則五臟動摇而不定矣¶
五臟動摇而不定則血氣滔蕩而不休矣血氣滔蕩而¶
不休則精神馳騁於外而不守矣精神馳騁於外而不守則¶
禍福之至雖如丘山無由識之矣(淮南/子)神躁則心蕩心¶
<pb:KR3k0025_WYG_041-22b>¶
蕩則形傷(劉/子)目愛綵色命曰伐性之斤耳樂淫聲命曰¶
攻心之鼔口貪滋味命曰腐腸之藥鼻悦芳馨命曰燻¶
喉之煙身安輿駟命曰召蹶之機(劉/子)¶
史神太用則竭形太勞則弊形神騷動欲與天地長久¶
非所聞也(太史/公)　盛食珍味以壊其口音樂婦人以壊¶
其耳髙堂䆳宇倉庫奴婢以壊其腹娯樂親酌以壊其¶
心(前漢賈誼/五餌書)以耎脆之玉體犯勤勞之煩毒非所以全¶
夀命之宗也(通/鑑)多記損心多語耗氣心氣内損形神外¶
<pb:KR3k0025_WYG_041-23a>¶
耗初雖無覺久且為弊(唐/書)世嘗謂一怒不足以侵性一¶
哀不足以傷身輕而肆之是猶不識一溉之益而望嘉¶
穀於旱苗者也　神躁於中而形喪於外(嵇叔/夜)五情今¶
已傷安得自能老　世人不察惟五穀是見聲色是躭¶
目感𤣥黄耳務淫哇滋味煎其腑臟醴醪鬻其腸胃香¶
芳腐其骨髓喜怒悖其正氣思慮銷其精神哀樂殃其¶
平粹夫以蕞爾之軀攻之者非一途易竭之身而内外¶
受敵身非木石其能久乎(孟東/野)藥以愈疾非朝夕常餌¶
<pb:KR3k0025_WYG_041-23b>¶
之物况金石酷烈有毒又益以火氣殆非人臟所能勝¶
也(通/鑑)積微成損積損成衰(養生/論)¶
傳記肥肉厚酒務以自强命曰爛腸之食(吕氏/春秋)膚氣内¶
消有似尾閭之波神志外傷同乎牛山之木(文心/雕龍)¶
集出輿入輦命曰蹷痿之機洞房清宫命曰寒熱之媒¶
皓齒蛾眉命曰伐性之斧甘脆肥醲命曰腐腸之藥(文/選)¶
合冰炭以交戰祗自苦乎厥身(白侍/郎)¶
本朝煎烹心脾擢胃腎自令鬢髮驚秋霜(欒城/集)¶
<pb:KR3k0025_WYG_041-24a>¶
　　　愛君¶
經申伯忠臣不欲離王室(詩/)雖爾身在外乃心罔不在¶
王室　昔先正保衡曰予弗俾厥后惟堯舜其心愧恥¶
若撻於市　武王有疾弗豫周公為三壇同墠册祝曰¶
以旦代某之身(書/)子曰事君欲諫不欲陳詩云心乎愛¶
矣遐不謂矣中心藏之何日忘之　善則稱君過則稱¶
已　晉世子申生使人辭於狐突曰吾君老矣子少國¶
家多難伯氏不出而圖吾君伯氏茍出而圖吾君申生¶
<pb:KR3k0025_WYG_041-24b>¶
受賜而死(禮/記)¶
子我非堯舜之道不敢以陳扵王前　予三宿而出晝¶
於予心猶以為速王庶幾改之王如改諸則必反予夫¶
出晝而王不予追也予然後浩然有歸志予雖然豈舎¶
王哉　不得於君則熱中(孟/子)宋國有田夫常衣緼黂僅¶
以過冬暨春東作自曝扵日不知天下之有廣厦隩室¶
綿纊狐狢顧謂其妻曰負日之暄人莫知者以獻吾君¶
(列/子)身在江湖之上心居魏闕之下(荘/子)¶
<pb:KR3k0025_WYG_041-25a>¶
史荀林父進思盡忠退思補過社稷之衛也　季文子¶
見有禮扵其君者事之如孝子之養父母見無禮扵其¶
君者誅之如鷹鸇之逐鳥雀也(左/)屈原雖放流睠顧楚¶
國繫心懐王不忘　不勝犬馬之心　汲黯曰臣常有¶
狗馬病不能任郡事願為中郎出入禁闥補過拾遺(史/記)¶
忠臣不先身而後君(魯仲/連傳)望之雅意本朝(西漢/本傳)願賜數¶
刻之間極竭毣毣之思退入三泉死亡所恨(鮑宣/傳)史魚¶
既沒餘忠未訖委柩後寝以屍達誠汲黯身外思内發¶
<pb:KR3k0025_WYG_041-25b>¶
憤舒憂(谷永/傳)忠臣雖在畎畆猶不忘君(劉向/傳)昔周公雖¶
老猶在京師明不離成周示不忘王室也仲山甫異姓¶
之臣無親扵宣就封於齊獨歎息永懐夙夜徘徊不忍¶
逺去(杜欽/傳)上官桀始以財力得幸為未央廏令上嘗體¶
不安及愈見馬馬多瘦上大怒曰令以我不復見馬耶¶
欲下吏桀頓首曰臣聞聖體不安日夜憂懼意誠不在¶
馬(通/鑑)仲尼去魯曰遲遲而行孟子去齊三宿而後出境¶
言忠臣之於主慕戀不已(荀/悦)忠臣逺不忘君(後/漢)注心皇¶
<pb:KR3k0025_WYG_041-26a>¶
極結情紫闥神明知之(通/鑑)髙堂隆疾篤口占上疏曰臣¶
寝疾有増無損常恐奄忽忠欵不昭天下乃天下之天¶
下非獨陛下之天下也(通/鑑)累繭救宋重胝存楚(南/史)陽固¶
曰昔龔遂去國猶獻直言韋孟離朝不忘本國(後魏/書)為¶
歌詩情不忘君人憐其忠(杜/甫)房𤣥齡寝疾抗表諌征髙¶
麗(唐/書)李孝本二女配沒右軍上取之入宫右拾遺魏謩¶
上疏上即出孝本女擢謩為補闕曰可謂愛我不忝厥¶
祖矣(通/鑑)¶
<pb:KR3k0025_WYG_041-26b>¶
傳記王猛謂苻堅曰臣沒之後願不以晉為圖鮮卑羌¶
虜我之仇讐終為人患宜漸除之(十六國/春秋)¶
集欲闔口無言兮嘗被君之厚徳念三十年之積思兮¶
願一見而陳辭(楚/辭)馳心輦轂(應劭/詩)　若葵藿之傾葉太¶
陽雖不為之迴光然終向之者誠也(曹子/建)投軀報明主¶
身死為國殤(選樂府/北門行)潢汚易竭抑有朝宗之願犬馬無¶
識猶知戀主之誠　子牟馳心扵魏闕汲黯積思扵漢¶
庭　微衷尚隔於戴盆積望徒懸於窺管葵藿之誠彌¶
<pb:KR3k0025_WYG_041-27a>¶
切犬馬之戀愈深(栁/文)揮涕戀行在道途猶恍惚　中原¶
消息斷黄屋今安否　生逢堯舜君不忍便永訣當今¶
廊廟具搆厦豈云缺葵藿傾太陽物性固莫奪(杜工/部)炙¶
背可以獻天子(杜/詩)獨隨朝宗水赴海輸微涓(李太/白集)萬里¶
納忠一心稟命(白樂/天)報國心皎潔念時涕汎瀾(韓/詩)仰長¶
安而就日赴帝鄉以望雲(駱賓/王集)㣲臣欲獻唐虞夀筵指¶
南山對衮龍(王維/集)平生五色線願補舜衣裳　簮組赤¶
墀戀禽魚滄海心(杜/詩)臣心堯日下(錢起/詩)¶
<pb:KR3k0025_WYG_041-27b>¶
本朝鄭俠雖流落頓挫之餘一話一言未嘗不在君父¶
(鄭介/夫録)雖伏櫪之馬悲鳴猶戀於君軒而曳尾之龜涵養¶
未離於靈沼(歐公/表)蹌蹌退舞敢忘虞帝之笙鏞翼翼歸¶
飛亦在文王之靈沼(元絳/表)古今詩人衆多而杜子美為¶
首豈非以其流落饑寒終身不用而一飯未嘗忘君也¶
歟　進如孟子之敬王退若蕭生之憂國(蘇/文)只因未報¶
君恩重清夢時時到玉堂(坡/詩)平生本朝心嵗月閩江浪¶
　去國雖千里分憂即近君(山谷/詩)夕寐北河隂夢還甘¶
<pb:KR3k0025_WYG_041-28a>¶
泉宫(詩/集)¶
　　　憂世¶
經我瞻四方蹙蹙靡所騁　憂心如惔不敢戲談　憂¶
心如酲　心之憂矣疢如疾首　不遑假寐　癙憂以痒䑕¶
思泣血無言不疾(並/詩)　一夫不獲則曰時予之辜(書/)雖¶
危起居竟信其志猶将不忘百姓之病也(禮/記)¶
子孟子周流憂世思濟斯民　經營八紘之内心勦形¶
瘵何勤如焉(孟/序)有安社稷臣者以安社稷為悦也　思¶
<pb:KR3k0025_WYG_041-28b>¶
天下之民有不被堯舜之澤者若已推而納之溝中¶
憂以天下(孟/子)　今世之仁人蒿目而憂世之患(荘/子)周行¶
天下上説下教雖天下不取强聒而不舎(荘/子)楊子見路¶
逵而哭為其可以南可以北墨子見練絲而泣為其可¶
以黄可以黒　神農憔悴堯痩臞舜黴黒禹胼胝由此¶
觀之則聖人之憂勞亦甚矣(淮南/子)目若營四海(文中/子)¶
史楚子囊死遺言謂子庚必城郢君子謂子囊忠将死¶
不忘衛社稷　嫠不恤其緯而憂宗周之隕(左/)憂國如¶
<pb:KR3k0025_WYG_041-29a>¶
饑渴(鮑宣/傳)孔席不煖墨突不黔(西/漢)陳蕃曰當今之世三¶
空田野空朝廷空倉庫空(後/漢)劉寛任重責大憂心如醉¶
(本/傳)陳蕃曰鄙諺言盜不過五女門以女貧家也今後宮¶
之女豈不貧國乎(續漢/書)王坦之卒臨終與謝安桓冲書¶
惟以國家為憂言不及私(晉/鑑)昔腰腹過於十圍今之瘦¶
削裁二尺餘舊帶猶存非為妄説救物故也(梁/鑑)吳漢病¶
篤車駕親臨問所欲言對曰臣愚無所知識惟願陛下¶
慎無赦而已(漢/鑑)房𤣥齡留守京師疾篤語諸子曰今天¶
<pb:KR3k0025_WYG_041-29b>¶
下無事惟東征未已乃上表諫上謂公卿曰彼病篤如¶
此尚能憂我國家　温彦博薨上謂侍臣曰彦博以憂¶
國之故精神耗竭　上将發兵討新羅侍中張文瓘卧¶
疾在家自輿入見諫上乃止　晉州男子郇模以麻編¶
髮持竹筐葦席哭於東市人問其故對曰願獻三十字¶
一字為一事若言無所取請以席裹尸貯筐中棄扵野¶
其言團者請罷諸州團練使也監者請罷諸道監軍使¶
也(唐/鑑)¶
<pb:KR3k0025_WYG_041-30a>¶
傳記家國愔愔如日将暮(潘佑/表)¶
集生逢堯舜君不忍便永訣當今廊廟具搆厦豈云缺¶
葵藿傾太陽物性固莫奪　賢有不黔突聖有不煖席¶
　安得壮士挽天河浄洗甲兵長不用　幾時髙議排¶
金門各使蒼生有環堵　安得大厦千萬間盡庇天下¶
寒士皆歡顔(杜/詩)自古聖人賢士皆非有心求於聞用也¶
憫其時之不平人之不義得其道不敢獨善其身而必¶
以兼濟天下也孜孜矻矻死而後已故禹過家門不入¶
<pb:KR3k0025_WYG_041-30b>¶
孔席不暇煖而墨突不得黔彼二聖一賢者豈不知自¶
安佚之為樂哉誠畏天命而悲人窮也(韓/文)豈無成都酒¶
憂國只細傾(杜工/部集)前古之興亡未嘗不經於心(韓/文)疾與¶
憂積(栁/文)惟歌生民病願得天子知未得天子知甘受時¶
人嗤藥良氣味苦瑟淡音聲稀但自髙聲歌庶幾天聽¶
卑　但傷民疾痛不識時忌諱　安得萬里裘盖褁周¶
四垠穏暖皆如我天下無寒人　一夫不獲若納之於¶
隍　我若未忘世雖閒心亦忙世若未忘我雖退身難¶
<pb:KR3k0025_WYG_041-31a>¶
藏(白樂/天)遂我一身逸不如萬物安(元稹/集)以生人為心(唐/文)¶
(粹/)負其道以環軫於諸侯(皇甫/湜)志士白髪早(孟東/野)夫仲¶
尼之悲不在麟也墨翟之泣不在絲也且阮籍縱車於¶
途途窮輒慟豈始慮不至耶蓋假事諷時致意於此耳¶
(沈顔登/華㫖)心為四海懸(袁陽/源)¶
本朝貌先年老因憂國事與心違始乞身(歐/公)白髮憂民¶
雖種種丹心許國尚桓桓(歐/公)進不知富貴之為樂退不¶
忘天下以為心(歐/公)中原未得平安報醉裏眉攅萬國愁¶
<pb:KR3k0025_WYG_041-31b>¶
(介甫/詩)吕獻可病卧洛陽猶旦夕憤嘆以天下事為憂過¶
於在位任其責者(吕誨/墓誌)士當先天下之憂而憂後天下¶
之樂而樂也(范文/正公)¶
　　　要君¶
經臧武仲以防求為後扵魯雖曰不要君吾不信也(論/語)¶
子曰事君三違而不出境則利禄也人雖不曰要吾弗¶
信也(禮/記)¶
史建章宫有物出状似麋詔東方朔視之朔曰願賜美¶
<pb:KR3k0025_WYG_041-32a>¶
酒麋肉飲飱臣乃言詔曰可已飱又曰某所有公田魚¶
池蒲葦數頃願以賜臣臣乃言詔曰可於是朔乃言(史/)¶
姚崇知帝鋭於治乃先設十事以堅帝意即陽不謝帝¶
怪之崇因疏奏臣願以十事聞陛下度不可行臣敢辭¶
帝曰朕能行之崇乃謝翌日同中書門下三品(唐/書)¶
　　　愛親(附奉親/)¶
經靡瞻匪父靡依匪母(詩/)肇牽車牛逺服賈用孝養厥¶
父母(書/)親有疾飲藥子先嘗之　啜菽飲水盡其歡斯¶
<pb:KR3k0025_WYG_041-32b>¶
之謂孝　下氣怡聲問所欲而敬進之柔色以温之¶
滫髓以滑之腴膏以膏之　㫖甘柔滑(禮/記)¶
子子路曰昔者由也事二親之時常食藜藿之羮為親¶
負米百里之外　齊聘曽子為卿曰吾不忍逺親而為¶
人役(家/語)以孝敬易以孝愛難　曽子曰吾及親仕三釜¶
而心樂後仕三千鍾而不洎吾愁(愁一本作/悲荘子)¶
史孝如曽參義不離其親一宿於外(蘇秦/傳)穎考叔曰小¶
人有母皆嘗小人之食矣未嘗君之羮請以遺之(左/傳)旦¶
<pb:KR3k0025_WYG_041-33a>¶
夕得甘毳以養親而供養備(聶政/傳)李密曰為人子者願¶
為人兄不願為人弟兄者事親之日長弟者事親之日¶
短(蜀/志)視省席褥燥濕數奉甘毳食物(丙吉/傳)黄香九嵗失¶
母思慕號泣事父竭力致養冬無被袴而盡滋味暑扇¶
床枕寒則以身温席(後/漢)郄超黨桓氏(温/)不令其父愔知¶
之将亡出一箱書付門生曰本欲焚之恐尊公以傷愍¶
為弊我亡後若大損眠食可呈此箱不爾便燒之愔後¶
果哀悼成疾門生呈之則悉與温往反密計愔於是大¶
<pb:KR3k0025_WYG_041-33b>¶
怒曰小子死恨晩矣更不復哭(晉書/本傳)潘岳退居于洛之¶
涘㣲雨新晴六合清朗太夫人乃御板輿升輕軒昆弟¶
班白兒童稚齒稱萬夀以獻觴咸一懼而一喜夀觴舉¶
慈顔和浮杯樂飲絲竹駢羅頓足起舞抗音髙歌人生¶
安樂孰知其他(晉/書)浩父病篤乃剪爪截髪夜在庭中仰¶
禱斗極為父請命求以身代叩頭流血嵗餘不息家人¶
罕有知者(崔/傳)承順顔色(唐/書)¶
傳記子春孝道義感神明方駕曽閔連蹤丁郭(史/通)老萊¶
<pb:KR3k0025_WYG_041-34a>¶
子楚人養親極甘脆年七十父母猶存萊子服斑斕之¶
衣為嬰兒戲於親前(髙士/傳)¶
集凡侍父母得如曽參可以無譏也(韓/文)忘身展孝(白樂/天)¶
眷戀庭幃心不遑安　馨爾夕膳潔爾晨飱(文/選)白華増¶
勤綵衣是慕朝盥夕膳候色承顔䕫䕫齋慄烝烝不匱¶
有若楚老萊子之為嬰兒也(陳子/昻)承歡膝下馭潘輿於¶
家園(駱賓/王)¶
　　　慢親¶
<pb:KR3k0025_WYG_041-34b>¶
經子弗祗服厥父事　侮厥父母(書/)¶
子好貨財私妻子不顧父母之養(孟/子)妻子具而愛衰於¶
親(荀/子)¶
史借父耰鋤慮有徳色母取箕箒立而誶語(西/漢)¶
本朝譬如人子得過於父母惟有恭順静思引咎自責¶
庶幾可解今乃詰責奴婢恣行箠楚以此事親未有見¶
赦於父母者(東坡/集)¶
　　　教子¶
<pb:KR3k0025_WYG_041-35a>¶
經教誨爾子式穀似之(詩/)¶
子君子之於子愛之而勿面使之而勿貌導之以道而¶
勿彊(荀/)人有教其子曰爾行矣慎無為善曰不為善将¶
為不善耶應之曰善且猶弗為况不善乎此全其大器¶
者也(淮南/子)¶
史狐突曰子之能仕父教之忠古之制也䇿名委質貳¶
乃辟也父教子貳何以事君　石碏曰臣聞愛子教之¶
以義方弗納於邪驕奢淫佚所自邪也(左/)漢孝武曰生¶
<pb:KR3k0025_WYG_041-35b>¶
子當置之齊魯禮義之邦(史/記)樊宏戒子曰富貴盈溢未¶
有能終者吾非不喜榮勢也保身全已豈不樂哉(後/漢)鄭¶
𤣥以書戒子益恩曰入此嵗來已七十矣宿素衰落仍¶
有失誤按之禮典便合傳家今我告爾以老歸爾以事¶
将閑居以安性覃思以精業自非拜國君之命問族親¶
之憂展敬墳墓觀省野物胡嘗扶杖出門乎家事大小¶
汝一承之家今差多於昔勤力務時無恤饑寒菲飲食¶
薄衣服節夫二者尚可令吾寡悔(悔一/作恨)若忽忘不識亦¶
<pb:KR3k0025_WYG_041-36a>¶
已焉哉(東漢/傳)范滂謂其子曰吾欲使汝為惡惡不可為¶
使汝為善則我不為惡(通/鑑)¶
傳記王昶名其兄子曰黙曰沈名其子曰渾曰深為¶
書戒之曰吾以四者為名欲使汝曹顧名思義不敢違¶
越夫物速成則疾亡晩就則善終朝華之草夕而零落¶
松栢之茂隆冬不衰夫能屈以為伸讓以為得弱以為¶
强鮮不遂矣(通鑑/魏明)魏文帝誡子曰父母於子雖肝腸腐¶
爛為其掩蔽不欲鄉黨士友聞其罪過然行之不改人¶
<pb:KR3k0025_WYG_041-36b>¶
自知之(見太平/御覽)馬援戒兄子曰吾欲汝曹聞人過失如¶
聞父母之名耳可得聞口不可得言也好議論人長短¶
妄是非政法此吾所大惡也寧死不願聞子孫有此行¶
也龍伯髙敦厚周慎口無擇言謙約節儉亷公有威吾¶
愛之重之願汝曹效之杜季良豪俠好義憂人之憂樂¶
人之樂清濁無所失父喪致客數郡畢至吾愛之重之¶
不願汝曹效也效伯髙不得猶為謹敕之士所謂刻鵠¶
不成尚類鶩者也效季良不得陷為天下輕薄子所謂¶
<pb:KR3k0025_WYG_041-37a>¶
畫虎不成反類狗者也(馬援/傳)鄧禹内行淳備有子十三¶
人各使守一藝脩整閨門教養子孫皆可以為後世法¶
(漢/鑑)竇融曰臣有子朝夕教導以經藝不令觀天文見䜟¶
記誠欲令恭肅畏事恂恂守道不願其有才能(漢/鑑)王昶¶
戒子曰未有千名要利不厭而能保世持家永全福禄¶
者也(魏本/傳)王昶明帝時為揚威将軍嘗為書誡其子及¶
其兄子曰吾與時人從事雖出處不同然各有取潁川¶
郭伯益好尚通達敏而有知其為人洪曠不足輕貴有¶
<pb:KR3k0025_WYG_041-37b>¶
餘得其人重之如山不得其人忽之如草吾以是親之¶
昵之不願兒子為之北海徐偉長不沽髙名不求茍得¶
澹然自守惟道是務其有所是非則託古人以見意當¶
時無所褒貶吾欽之重之願兒子師之東平劉公幹博¶
學才髙識逺有大志然性行不均少所拘忌得失足以¶
相補吾愛之重之不願兒子慕之樂安任昭先淳粹履¶
道内敏外恕推遜恭謙處不避洿而義勇在朝忘身為¶
國吾友之善之願兒子遵之(魏三/國志)劉殷有七子五子各¶
<pb:KR3k0025_WYG_041-38a>¶
授一經一子授太史公一子授漢書一門之内七葉俱¶
興北州之學殷門為盛(晉/書)顔延之嘗早詣竣見賓客盈¶
門竣尚未起延之怒曰汝出糞土之中升雲霞之上遽¶
驕傲如此其能久乎(通/鑑)蔡王智積帝之弟子也有五男¶
止教讀論語孝經不令交通賓客或問其故智積曰卿¶
非知我者其意恐諸子有才能致禍也(隋/鑑)朱仁軌嘗誨¶
子弟終身遜路不枉百步終身遜畔不失一段(唐/書)上謂¶
侍臣曰朕自立太子遇物則誨之見其飯則曰汝知稼¶
<pb:KR3k0025_WYG_041-38b>¶
穡之艱難則常有斯飯矣見其乗馬則曰汝知其勞逸¶
不竭力則常得乗之矣見其乗舟則曰水所以載舟亦¶
所以覆舟民猶舟也見其息於木下則曰木從繩則正¶
后從諫則聖(唐/鑑)傅奕臨終戒其子曰無得學佛書時年¶
八十五(唐/鑑)栁玭嘗戒其子曰凡門第髙可畏不可恃也¶
立身行已一事有失則得罪重於他人死無以見先人¶
於地下門髙則驕心易生族盛則為人所嫉懿行實才¶
人未信之少有疵累衆皆指之(唐書/本傳)房𤣥齡嘗恐諸子¶
<pb:KR3k0025_WYG_041-39a>¶
驕侈席勢凌人乃集古今家誡為屏風曰留意於此足¶
以保躬矣(唐書房/𤣥齡傳)栁氏自公綽以來世以孝弟禮法為¶
士大夫所宗玭嘗戒子弟曰凡門地髙可畏不可恃也¶
(唐/鑑)髙洋太妃曰汝父如龍兄如虎(通/鑑)李存審出於寒㣲¶
常戒諸子曰爾父少提一劒去鄉里四十年間位極将¶
相其間出萬死獲一生者非一破骨出鏃凡百餘因授¶
以所出鏃命藏之曰爾曹生於膏粱當知爾父起家如¶
此也(唐/鑑)¶
<pb:KR3k0025_WYG_041-39b>¶
傳記今世小人知讀論語孝經尚為人師雖千載冠冕¶
不曉書記者莫不耕田養馬若能保數百卷書千載終¶
不為小人也諺曰積財千萬無過讀書(北/齊)鄭奕嘗以文¶
選教其子其兄曰何不教他讀孝經論語免他學沈謝¶
嘲風詠月汚人行止(外/史)¶
集辛勤三十年始有此屋廬此物豈無華於我自有餘¶
(韓退/之詩)凡人不能教其子者非欲陷其罪惡但重扵呵怒¶
傷其顔色不忍楚撻其肌膚耳當以疾病為喻安得不¶
<pb:KR3k0025_WYG_041-40a>¶
用湯藥針艾救之哉(顔氏/家訓)¶
本朝陳堯叟為樞密堯咨為節度使父秦公尚無恙每¶
賓客至其家堯叟及伯季侍立左右坐客不安求去公¶
曰此兒子輩耳故天下以秦公教子為法(神道/碑)范忠宣¶
戒子弟曰人雖至愚責人則明雖有聰明恕己則昏但¶
當以責人之心責己以恕己之心恕人不患不到聖賢¶
地位也(二朝言/行録)¶
　　　責子¶
<pb:KR3k0025_WYG_041-40b>¶
史范子暮退扵朝武子曰何暮也對曰有秦客廋辭於¶
朝大夫莫之能對也吾知三焉武子怒曰大夫非不能¶
也讓父兄也爾童子何知而三掩人於朝(國語廋隠也/謂以隠伏詭)¶
(譎之言問之/於朝中也)石奮子孫有過失不誚讓為便坐對案不¶
食子孫相責因長老謝乃許(前漢/本傳)崔光悌之子鴻弱冠¶
有著述拜給事中光悌謂次子曰阿鴻已摩天去汝可¶
不勉哉(元/魏)¶
集雖有五男兒總不好紙筆阿舒已二八懶惰固無匹¶
<pb:KR3k0025_WYG_041-41a>¶
阿宣行志學而不愛文術雍端年十三不識六與七通¶
子垂九齡但覔梨與栗(陶淵明/責子詩)¶
　　　知子¶
史擇子莫若父　祁奚請老晉侯問嗣曰午也可(左/傳)陶¶
朱公中男殺人囚扵楚朱公曰千金之子不死於市令¶
其少子往視之朱公長男固請欲行朱公不聽長男欲¶
自殺其母為言朱公不得已而遣長子朱公長男竟持¶
其弟喪歸朱公笑曰吾固知必殺其弟也彼非不愛其¶
<pb:KR3k0025_WYG_041-41b>¶
弟故有所不能忍者也是少與我俱見其為生難故重¶
棄財至如少弟者生而見我富乗堅驅良逐狡兔豈知¶
財所從來故輕棄之非所惜吝前日吾所為欲遣少子¶
固為其能棄財故也而長者不能故卒以殺其弟事之¶
理也無足悲者吾日夜固以望其喪之來也(史記越/世家)伍¶
奢曰尚為人仁呼必來員為人剛戾忍訽能成大事(史/記)¶
(本/傳)趙括少學兵法父奢不能詰然不謂善曰兵死地而¶
括易言之敗趙必括也(史/記)諸葛亮與兄瑾書曰瞻今已¶
<pb:KR3k0025_WYG_041-42a>¶
八嵗而聰慧可愛嫌其早成恐不為重器耳(蜀志/本傳)石苞¶
臨終分財與諸子獨不及崇其母以為言苞曰此兒雖¶
小後自能立(石崇/傳)索靖子綝少有逸羣之畧靖每曰綝¶
廊廟之才州郡吏不足汚吾兒也後至尚書左僕射(晉/書)¶
王獻之七八嵗時學書羲之密從後掣其筆不得嘆曰¶
此兒後當復有大名(晉本/傳)晉王湛有隠徳兄弟以為癡¶
父昶獨異焉(晉/書)姚弋仲遣其子襄救趙誡之曰冉閔棄¶
仁背義屠滅石氏汝才十倍於閔若不梟擒以來不必¶
<pb:KR3k0025_WYG_041-42b>¶
復見我也(通/鑑)　帝嘗問顔延之曰竣得臣筆測得臣文¶
㚟得臣義躍得臣酒(南/史)初宋維父弁嘗曰維性踈險必¶
敗吾家(梁髙/祖)梁彦光岐嶷其母謂所親曰此兒有風骨¶
當興吾家(北/史)帝謂雄曰吾兒更事未多(通/鑑)嚴武母裴氏¶
不為其父所答獨厚其妾英武奮然以鐵槌就英寝碎¶
其首挺之竒之曰真嚴挺之子(新唐書/本傳)¶
傳記陳元方季方共論其父寔因曰元方難為兄季方¶
難為弟(世説/上)¶
<pb:KR3k0025_WYG_041-43a>¶
　　　昧於知子¶
經人莫知其子之惡(大/學)¶
史陳思王植太祖常視其文曰汝倩人耳植跪曰出言¶
為論下筆成篇固當面試時鄴銅雀臺新成太祖悉将¶
諸子登使各賦援筆立成太祖甚異之(魏/志)山簡濤之子¶
也年二十餘濤不之知也簡嘆曰吾年幾三十而不為¶
家父所知(晉/書)謝惠連幼有竒才不為父方明所知族兄¶
靈運謂方明曰阿連才悟如此而尊作常兒遇之(南/史)以¶
<pb:KR3k0025_WYG_041-43b>¶
太宗之明昧於知子(唐書太/宗賛)令狐綯執政嵗久子滈頗¶
招權受賄言事者攻其短綯為其子滈訟寃(唐/鑑)¶
傳記萬迴師初若愚癡雖父母亦以豚犬畜之兄戍役¶
安西音問隔絶忽一日朝往夕返曰兄平善發書視之¶
乃兄手迹其家以萬里而迴故號萬迴(開天/傳)段文昌鎮¶
成都子承式好獵丞相患之承式以所獲雉兔分送幕¶
僚各致書援引故事甚悉幕僚不曉其義以呈丞相方¶
知其子博學(説聞/詞)¶
<pb:KR3k0025_WYG_041-44a>¶
　¶
　¶
　¶
　¶
　¶
　¶
　¶
　¶
<pb:KR3k0025_WYG_041-44b>¶
　¶
　¶
　¶
　¶
　¶
　¶
　¶
　記纂淵海卷四十一¶
