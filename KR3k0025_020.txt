# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:33.468867
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷二十
<pb:KR3k0025_WYG_020-1a>¶
欽定四庫全書¶
　記纂淵海卷二十　　　　宋　潘自牧　撰¶
　　郡縣部¶
　　　河北東路¶
　　　　大名府(倚郭一一元城/外縣十    革)　(大名/)　(内黄/)　(成/)¶
　　　　　(安氏魏一舘陶/冠    宗城)　(臨清/)　(夏津/)　(清平/)¶
郡號天雄¶
郡沿革禹貢冀兖二州之域天文室壁分野本商舊都¶
<pb:KR3k0025_WYG_020-1b>¶
周封武庚於此春秋為晉地戰國為魏衛二國之境秦¶
屬東郡漢置魏郡治東漢分魏郡為東西部置都尉魏¶
置陽平郡晉因之劉宋嘗置東陽平郡前燕於此置貴¶
鄉郡尋省後周置魏州隋改州為武陽郡唐武徳中復¶
為魏州治貞觀初置都督府龍朔初改為冀中咸亨中¶
復為魏州天寳初改為魏郡屬河北道魏博節度治此¶
乾元初復為魏州號曰天雄軍(地理沿/革表)¶
縣沿革元城春秋時沙麓地漢置元城縣　莘春秋衛¶
<pb:KR3k0025_WYG_020-2a>¶
地隋置莘縣　大名本漢貴鄉地五代唐改為廣晉縣¶
漢改大名縣　内黄殷河亶甲居相春秋時襄公㑹於¶
柯皆此地漢置内黄縣　成安本春秋晉乾侯地後魏¶
置成安縣　魏周時地名洹水戰國時為魏武侯别郡¶
漢置魏縣　舘陶本春秋晉㓂氏邑漢置舘陶縣　臨¶
清本漢清源縣地後魏置臨清縣　夏津本漢鄃縣唐¶
為夏津縣　清平本漢清陽縣地隋改為清平縣　冠氏¶
本春秋晉冠氏邑隋置冠氏縣　宗城本漢廣宗縣隋¶
<pb:KR3k0025_WYG_020-2b>¶
改宗城縣(地理沿/革表)¶
形勝沙麓山在府東春秋沙麓崩晉史卜之後六百年¶
當生聖母後漢王翁孺一門二后果應此兆　惬山在¶
大名縣北漢王延世於此築丘塞河惬人心故名　弇¶
山在莘縣北山有顯仁廟左傳齊閭丘嬰出奔於弇即¶
此　博望岡在内黄縣東南其上髙平可逺望也　陶¶
山在舘陶縣南禹貢導水東至舘陶即此　琉璃井在¶
臨清西南甃以琉璃泉甚清烈　成安君廟在成安治¶
<pb:KR3k0025_WYG_020-3a>¶
西北祠陳餘於此鄃城在夏津縣界漢封吕陀欒布為¶
鄃侯皆此地　黄河故道在舘陶西南漢河决於舘陶¶
即此　漳河在元城西南其流衝濁遷徙不常　衛河¶
在府南其流頗清　騎僊樓　喜雨亭　雪香亭　晩¶
香亭　許公亭歸雁亭　望春亭　百花塢　東園¶
　梨園並在府治　金堤在府東延袤千餘里漢時築¶
以障河者(輿地/紀勝)¶
人物漢馮楊宣帝時為𢎞農太守有八子皆為二千石¶
<pb:KR3k0025_WYG_020-3b>¶
人號萬石君家　蓋寛饒以明經為郡文學舉方正對¶
䇿髙第奉公不避權要終司𨽻校尉　杜鄴為荆州刺¶
史&KR0681;政寛厚元夀初以貴戚封侯　馮勤楊曽孫光武¶
時為郎中精勤進忠賜爵闗内侯　欒巴博通經典有¶
技術為永昌太守嘗噀酒救成都之火其事竒驗　晉¶
束晳性寡欲不營貲産舉孝亷茂才皆不就太康中旱¶
為邑人請雨雨三日如注官至尚書郎　唐沈佺期舉¶
進士為脩文舘學士弟全交全寜皆有文學　郭震少¶
<pb:KR3k0025_WYG_020-4a>¶
有逸材為太學生常捐錢四十萬助貧人之喪年十八¶
舉進士後封代國公　栢良器少有異質王奐常稱額¶
似臨淮王面似顔平原後為將年二十四身經戰陣六¶
十二次以功封平原王圖形凌烟閣　張萬福三世明¶
經少學騎射徳宗朝拜濠州刺史嘗因陽城等論事大¶
言曰朝廷有直臣官至左金吾將軍圖形凌烟閣　皇¶
朝李繼勲性質直初加檢校太尉累遷至同平章事弟¶
繼偓亦武勇官至都指揮使　曹翰少為小吏從太祖¶
<pb:KR3k0025_WYG_020-4b>¶
太宗征伐四方皆有大功歴千牛衛上將軍　栁開幼¶
警悟豪勇舉進士歴官諸州皆有政績太宗以文臣有¶
武畧擢知寜邉軍有著書行世　劉安世登進士第不¶
就選從司馬光學問盡心行已之要光教之以誠自不¶
妄語始調洛州司法歴臺諌言事剛直時人目之為殿¶
上虎嘗自歎曰吾欲為元祐全人見司馬光於地下(輿地/紀勝)¶
集百代功勲一日成三年五度換雙旌閒来不對人論¶
戰難處長時自請行旗下可聞誅敗將陣頭多是用強¶
<pb:KR3k0025_WYG_020-5a>¶
兵當朝面受新恩去為報妖星不教生　功成誰不擁¶
藩方富貴還須是本鄉(並王/建)漢家簫鼔空流水魏國山¶
河半夕陽(白樂/天)魁宿絢光臨分野台星煥彩燭名都(前/人)¶
漢家東郡國唐代義成軍日月乾坤裏山河晉魏分一¶
書褒美徳九錫賛殊勲二傑今安在西山空白雲(龎雲/卿)¶
本朝慶厯二年建為北京八年始置大名府路熙寜六¶
年省大名縣為鎮入元城治政和六年徙大名縣治為¶
南樂鎮熙寜六年省洹水縣為鎮入成安熙寕五年省¶
<pb:KR3k0025_WYG_020-5b>¶
永濟為鎮入舘陶熙寕二年割博平縣𨽻清平熙寕五¶
年省臨清為鎮以宗城縣入(沿革/表)長河終嵗足悲風亭¶
古臺荒半倚空惟有燕歸時最早栁含㣲緑杏粘紅¶
東風楊栁杏花飛曽伴先生酒一巵前軰風流那復見¶
小亭烟雨謾相思　沙麓百戰塲舄鹵不敏樹(並歐/陽脩)¶
　　　　開徳府(倚郭一/外縣六)　(濮陽/觀城)　(臨河/)　(清豐/)　(衛/)¶
　　　　　(南/)　(朝城/)　(南樂/)¶
　　　　　鎮寜軍節度¶
<pb:KR3k0025_WYG_020-6a>¶
郡號澶淵¶
郡沿革天文室壁分野禹貢冀兖二州之域春秋時地¶
名澶淵屬衛秦為東郡地漢為頓邱縣地屬魏郡晉為¶
頓丘郡及魏郡地隋為東郡及武陽郡地唐置澶州又¶
分置澶水縣貞觀中廢州以縣屬魏州後復置五代晉¶
陞鎮寜軍本朝陞為開徳府(沿革/表)¶
縣沿革濮陽古顓頊之墟曰帝丘晉徙治濮陽　觀城¶
本古之觀國隋改觀城縣　臨河以地近黄河故名¶
<pb:KR3k0025_WYG_020-6b>¶
清豐古頓丘地唐改為清豐縣以孝子張清豐故名¶
衛南以地在衛水之南　朝城本春秋衛國東北地唐¶
改為朝城以縣東有古廟古城故名　南樂本漢樂昌¶
縣五代唐改南樂縣(同/上)¶
形勝洪洋山在郡東南秀麗崚嶒為一郡之望　衛陽¶
山在府東南居衛之陽　秋山在清豐縣西山海經云¶
帝嚳塟於此山　淇水在臨河東南綿麗太行而東入¶
於海　澶水在清豐西伏流至古繁水城西南謂之繁¶
<pb:KR3k0025_WYG_020-7a>¶
泉　御井泉在府治南　放鶴池在觀城境相傳衛靈¶
公養鶴之所　二賢堂在朝城縣境上有臧洪陳榮祠¶
人物上古蒼頡生而神聖有四目始製文字以代結䋲¶
之政　漢索盧放以尚書教授子弟千餘人光武徴為¶
諌議大夫數獻忠讜　成公蕳家世二千石與周馥齊¶
名官至散騎常侍　南北朝李崇性寛厚有謀事魏為¶
荆州刺史氐人作亂討平之累遷徐州大都督　董徴¶
身長七尺博通經史事魏四門小學博士教授諸王累¶
<pb:KR3k0025_WYG_020-7b>¶
遷光禄大夫　隋華秋家貧傭賃以養母母終負土成¶
墳郡縣以事聞旌表之　唐張公瑾貞觀初為代州都¶
督有惠政　南霽雲同張廵守睢陽城陥死節　皇朝¶
陳興事太宗屢從征伐斬獲甚衆官至都指揮使　陳¶
琰進士及第累官監察御史父喪哀毁墓上生連理枝¶
孝感所致　趙延進從太宗討幽州以督造戰具有功¶
遷大將軍　張田登進士第以歐陽脩薦通判廣信軍¶
歴知數州政有賢績常作歛忠堂繪古清刺史像日夕¶
<pb:KR3k0025_WYG_020-8a>¶
拜之官至龍圖閣學士(並輿地/紀勝)¶
集南星中大火將子涉清淇西林映㣲月征斾空自持¶
碧潭去已逺瑶華折遺誰君問遼陽戍摇摇天際旗(陳/子)¶
(昂/)古塔對河堧長林幽淇口(髙/適)溟漫望雲海蕭條聼風¶
水　蠶農有時節田野無閒人臨水狎漁商望山懷隐¶
倫　野寺荒臺晩天寒古木悲空階有鳥迹猶似造書¶
時(並同/上)¶
本朝建寕四年建為北輔五年陞為輔郡宣和二年罷輔¶
<pb:KR3k0025_WYG_020-8b>¶
郡仍𨽻河北東路皇祐元年省觀城入濮陽四年復慶¶
厯四年徙清豐縣治徳清軍即縣置軍使𨽻州熙寕六¶
年省頓邱入清豐崇寕四年以朝城南樂来𨽻開徳府¶
(沿革/表)祖帳飄揚堤栁邉北来飛盖復翩翩追随不忍輕¶
言别回首城樓沒晩烟(梅/絜)能吏於今少春令及此行英¶
雄餘戰伐犴獄寄亷平(陳無/已)¶
　　　　滄州(倚郭一/外縣四)　(清池/無棣)　(塩山/)　(樂陵/)　(南皮/)¶
　　　　　横海軍節度¶
<pb:KR3k0025_WYG_020-9a>¶
郡號景城¶
郡沿革天文箕尾分野禹貢冀州之域春秋戰國時為¶
燕齊二國境漢置渤海郡治浮陽東漢徙治南皮晉為¶
渤海國宋為渤海郡後魏置滄州隋為渤海郡治陽信¶
地後徙治清池唐改滄州天寳初改景城郡乾元初復¶
為滄州唐末置義昌軍五代梁為順化軍唐改横海軍¶
本朝省長蘆入渭地(沿革/表)¶
縣沿革清池漢渤海郡地隋改為清池縣　無棣本春¶
<pb:KR3k0025_WYG_020-9b>¶
秋無棣邑漢屬渤海郡　塩山本漢髙城縣隋置浮水¶
縣尋改塩山縣以地有塩山故名　樂陵周時為齊北¶
境漢為陽信縣地屬渤海郡隋置樂陵縣　南皮本漢¶
舊縣因章武有北皮亭故此曰南皮(同/上)¶
形勝箧山在塩山縣東南四十里一名峡山　塩山在¶
縣東南以地産塩故名　漢武臺在鹽山縣相傳漢武¶
帝所築　燕友臺在南皮縣東魏文帝築臺於此以燕¶
友故名　觀臺在南皮縣曹操擒袁譚處　浮河在州¶
<pb:KR3k0025_WYG_020-10a>¶
南浮水之陽　毛河在州西南東北入海　湯通河在¶
清池縣東唐開元中開　尹吉甫墓在南皮縣西三十里¶
　趙武靈王墓在州城東南有廟　雋不疑墓在南皮¶
縣東南　木門城在州西北春秋魏侯弟鱄出奔晉托¶
於木門即此　丱兮城在塩山縣東北秦始皇發童男¶
女千人至海求蓬莱仙因築此城　五壘城在清池縣¶
西南漢宣帝封河間獻王子雍為景城侯五子分居城¶
中俗呼五壘城　盟亭在州境内燕齊二國常結盟於¶
<pb:KR3k0025_WYG_020-10b>¶
此　鐡獅子在州城内開元寺五代周世宗時所鑄(紀/勝)¶
人物漢鮑宣好學漢成帝朝舉孝亷為郎官至諌議大¶
夫以直忤宰相下廷尉太學儒生救者千餘人　巴肅¶
值竇武謀誅宦官遇害甚多肅自詣縣死賈琮立碑記¶
之　雋不疑治春秋為郡文學進退必以禮昭帝時擢¶
京兆尹吏民敬其威信其母甚賢常教戒故不疑為吏¶
嚴而不殘　晉石苞雅曠有智而容儀偉麗累官大司¶
馬其子崇為脩武令有能名財業豐積室宇宏麗庖膳¶
<pb:KR3k0025_WYG_020-11a>¶
窮水陸之珍　南北朝李鉉家素貧常春夏務農秋冬¶
入學從李用仁受毛詩尚書北齊時遷國子博士　唐¶
髙適𤣥宗時舉有道科官至諌議大夫負氣敢言權近¶
側目五十始學詩即工傳布甚廣　賈耽天寳中舉明¶
經遷汾州刺史政有異績累官尚書同平章事耽嗜觀¶
書老益勤尤悉地里世謂淳徳有常者　皇朝索相開¶
寳舉進士釋褐鄆州司理叅軍州有大獄千五百人相¶
按鞫事随以白撫愛閭閻興利革弊民甚便之　張知¶
<pb:KR3k0025_WYG_020-11b>¶
白同中書平章事在位重名器無毫髪之私雖貴顯清¶
約如寒士　張凝少勇武倜儻為殿前都虞候善撫士¶
卒賞賜多以犒師家無餘貲贈章徳軍節度(同/上)¶
集自歎馬卿長𢃄病還嗟李廣未封侯　棠梨宫裏瞻¶
龍衮細柳营前着豹裘　芳草伴人還易老落花随水¶
亦東流山當睥睨常多雨地接瀟湘畏及秋惟羡君為¶
周柱史手持黄紙到滄州(並李/從一)¶
本朝熙寕四年省饒安縣為鎮入清池政和二年改巷¶
<pb:KR3k0025_WYG_020-12a>¶
姑曰海清治平中徙無棣縣治保順軍即縣治置軍使¶
𨽻州熙寕二年徙樂陵治咸平郡熙寜六年省臨津縣¶
入南皮(沿革/表)解組滄溟畔擕家紫翠間地臨雙巷勝天¶
與兩年閒茅屋静聞雨竹籬疎見山(陳伯/和)滄城近河嵗¶
増隄防猶懼奔溢矧妄有開鑿乎(髙賦上三/塘泊賦)瀟水悠悠¶
天際來夾江古木抱山廻柵中人物不滿把日晏市散¶
多蒼苔九嶷巉天古雲埋遥想帝子龍車迴(沈睿/逹)荒灣¶
野水氣象古高林翠阜相回環新篁抽筒添夏影老卉¶
<pb:KR3k0025_WYG_020-12b>¶
亂發争春妍(歐陽/永叔)一麾新命古三齊白首滄州願已違¶
軒冕從來為外物山川信美獨思歸長天極目無飛鳥¶
積雪生光射落暉(同/上)¶
　　　　冀州(倚郭一/外縣五)　(信都南宫/蓚)　(棗強/)　(武邑/)¶
　　　　　(衡水/)¶
郡號信都¶
州沿革天文昴畢分野禹貢冀州之域春秋晉東陽地¶
秦屬鉅鹿郡漢為信都縣立信都國於此景帝時改廣¶
<pb:KR3k0025_WYG_020-13a>¶
川國後復信都國東漢名安平國後置冀州治此晉改¶
長樂國後魏改長樂郡隋為信都郡唐改冀州尋改魏¶
州後復舊名天寳初改信都郡乾元初復冀州治信都¶
縣本朝増置武安軍(沿革/表)¶
縣沿革信都春秋時晉東陽地漢𨽻信都國　蓚漢脩¶
縣隋改為蓨縣　南宫本漢舊縣隋屬冀州　棗强本¶
漢舊縣其地棗木強盛故名　武邑漢舊縣北齊廢晉¶
置武邑縣　衡水漢信都國桃縣地隋屬冀州(同/上)¶
<pb:KR3k0025_WYG_020-13b>¶
形勝棗山在州城　武強山在武強縣境内漢置縣取¶
此義　紫薇山在信都東北　洚水在州治北　百花¶
樓在州治東　避暑亭在信都西郊　賣漿臺在棗強¶
縣北相傳姜太公未遇時賣漿於此　棘津城在棗强¶
縣境内左傳晉荀吴率師涉自棘津即此　觀津城在¶
武邑縣東南即趙國封樂毅處　扶栁城在縣西即劉¶
植據城以迎世祖處　桃城在州西北　南亭在南宫¶
縣漢光武遇大雨入此亭馮異鄧禹抱薪爇火對竈燎¶
<pb:KR3k0025_WYG_020-14a>¶
衣即此(輿地/紀勝)¶
人物周吕望隐東海聞文王善養老来歸佐武王取天¶
下封太師　卻缺晉大夫芮之子窮居耨於野其妻饋¶
之相敬如賓臼季見之言諸文公用為下軍大夫復與¶
之冀為采邑因以為氏　漢董仲舒為漢大儒武帝時¶
上天人三策　南北朝蘓侃少涉獵書傳事南齊為冠¶
軍參軍深自刻勵為髙帝委用　劉蘭年三十始受學¶
遂以儒學名聚徒二百人長於左氏精博經史為儒者¶
<pb:KR3k0025_WYG_020-14b>¶
所宗　孟信家貧寒從孝武入朝官至陳州太守尚寛¶
和居官清介室無餘貲　隋孫萬夀幼學五經博涉子¶
史善屬文隋初拜豫章王長史有文集十三卷　唐蘇¶
定方太宗時為將有功平三國皆生執其主累遷幽州¶
都督　孔頴逹孔子三十二世孫日記千餘言善屬文¶
累官國子祭酒纂五經正義其子志孫惠俱為司業時¶
人美之　葛文逺博涉羣書尤精春秋太宗時與十八¶
學士之選其宗人文懿亦以儒學稱時號為二葛　蘇¶
<pb:KR3k0025_WYG_020-15a>¶
安恒武后時嘗上書勸太后歸政於太子且曰天下者¶
髙祖太宗之天下非李氏不王時論稱之　杜景儉性¶
嚴正舉明經中第為司刑丞與来俊臣同治獄時人稱¶
之曰遇杜者生遇来者死累官同平章事武后稱其為¶
真宰相　劉幽求舉制科為朝邑尉嘗恨桓彦範不誅¶
武三思以為必有後患果如其言官至中書三品　田¶
神功初為縣吏後以破賊有功累遷太子太師且事親¶
至孝官至司徒　孔巢父孔子三十七世孫少力學薦¶
<pb:KR3k0025_WYG_020-15b>¶
為叅軍徳宗時與李白韓凖裴政張叔明陶渑號竹溪¶
六逸　皇朝荆嗣祖為晉州兵馬鈐轄嗣以應募累立¶
戰功太宗時遷都指揮使　傅思讓有力善射以破契¶
丹功四遷容州觀察使　田况少卓犖有大志舉進士¶
甲科嘗上治邉十四事　李濬父超有隂徳濬舉進士¶
為御史屢上言事臺中稱直後擢樞宻直學士(同/上)¶
集魚下碧潭當鏡躍鳥還青嶂拂屛飛去時未免人来¶
往欲買嚴公舊釣磯(髙/適)初年三十拜將軍近代英䧺獨¶
<pb:KR3k0025_WYG_020-16a>¶
未聞向國報恩心比石辭天作鎮氣凌雲逆風走馬貂¶
裘卷望塞懸弧雁陣分空擁節麾從此去安西大破犬¶
羊羣(李徳/新)赤羽千夫膳黄河十月氷横行沙漠外神速¶
至今稱(杜/甫)燕趙悲歌士相逢劇孟家寸心言不盡前路¶
日將斜(錢仲/文)雙旌漢飛將萬里獨横戈春色臨闗盡黄¶
雲出塞多鼔鼙悲絶漠烽戍隔長河想到隂山路天驕¶
已請和(郎士/元)¶
本朝慶厯八年陞武安軍節度皇祐四年升新河鎮為¶
<pb:KR3k0025_WYG_020-16b>¶
縣廢南宫六年省新河為鎮入焉熙寜元年省棗強入¶
信都十年復置(沿革/表)莫嫌此壘是邉州試聼山河説上¶
游帳下文書三幕府馬前鞾靺五諸侯王藩故社經徐¶
國侠窟餘風觧報仇四十年来民緩𢃄使君何事不輕¶
裘(宋子/京)地凉宜牧馬塞近慣調兵為寄井泉石老来思¶
目明(王正/美)¶
　　　　河間府(倚郭一/外縣二)　(河間/樂夀)　(東城/)¶
　　　　　瀛海軍節度¶
<pb:KR3k0025_WYG_020-17a>¶
郡號河間　瀛海¶
郡沿革天文禹貢冀州之域箕尾分野春秋時為晉樂¶
陽地戰國時為燕趙齊三國之境秦為鉅鹿上谷二郡¶
地漢置河間國東漢入信都和帝時復舊後魏於樂城¶
縣立瀛州後置河間郡隋罷郡置瀛州大業初改為河¶
間郡唐改瀛州天寳初仍為河間乾元初復為瀛州五¶
代晉初入遼周復取之本朝陞為河間府(沿革/表)¶
縣沿革河間周為唐叔封邑漢為周鄉侯國魏置河間¶
<pb:KR3k0025_WYG_020-17b>¶
縣　樂夀本隋樂城縣唐改樂夀　東城在河間縣本漢¶
束州縣隋置東城縣(同/上)¶
形勝瀛臺在郡城東南髙五丈四望極逺其下有濠水¶
之沠　高陽臺在河間縣東與瀛臺相望　天王臺在¶
郡城門内上有古殿壇并像　毛公書院在河間縣尊¶
福鄉祀漢毛萇下有萇墓　束州城在河間縣如林鄉¶
　武垣城在郡西南漢武帝初廵狩至此望氣者言有¶
異女訪之得趙氏以為鈎弋夫人　麴義壘在河間東¶
<pb:KR3k0025_WYG_020-18a>¶
漢公孫瓉破黄巾遣人来此為令袁紹令麴義攻之即¶
此　毛精壘在河間縣因有毛萇宅故名(輿地/紀勝)¶
人物漢劉輔漢宗室舉孝亷擢諌議大夫成帝欲立趙¶
倢伃為后封倢伃父為列侯輔上疏言腐木不可以為¶
柱卑人不可以為主上怒繫獄羣臣救之得減死　邢¶
顒舉孝亷司徒聘之皆不就時人稱之曰徳行堂堂後¶
仕魏遷尚書僕射　南北朝馬敬徳好儒術北齊時宣¶
至都授國子助教尋陞為祭酒朝廷師事之　信都芳¶
<pb:KR3k0025_WYG_020-18b>¶
少習筭書嘗集五經筭事及古今樂事為書又聚渾天¶
欹器以諸巧藝稱　楊慶祖𤣥父剛並以至孝馳名慶¶
美姿儀頗涉書記郡舉孝亷慶以事養不就母有疾不¶
解𢃄者七旬母卒哀毁骨立負土成墳北齊旌表其門¶
隋授平陽太守卒年八十五　隋尹式博學善屬文仁¶
夀中官至漢王記室其族人正卿彦卿俱有俊才並顯¶
於世　劉善經博物洽聞歴官太子舎人著述甚富¶
盧大翼七嵗日誦數千言州里號神童既長博綜羣書¶
<pb:KR3k0025_WYG_020-19a>¶
隐林慮山中授業者自逺方来其所言天文事多應驗¶
煬帝重之　唐張濬汎知書史官至度支貟外黄巢作¶
亂僖宗召拜諌議大夫時王敬武欲臣賊濬喻以君臣¶
大義且謂諸將曰何不共誅大盗奉迎天子敬武愧服¶
賊平拜中書門下平章事　皇朝張昭十嵗誦書數萬¶
言及長博洽經史太祖時拜吏部尚書嶺南平遣使就¶
卧疾處問獻俘禮昭可否以對皆有證據時人服其該¶
博　李璘因契丹犯邉陳友妄殺璘父及家屬三人後¶
<pb:KR3k0025_WYG_020-19b>¶
報父仇手刄友而不遁去朝廷壯而釋之　張慤元祐¶
中進士累遷龍圖閣學士都轉運使髙宗為大元帥諸¶
道勤王慤飛輓踵道聞二帝北狩極言中原不可一日¶
無君又募民合力抗敵在朝諤諤有大臣節及卒朝廷¶
稱為古之遺直　權邦彦崇寕中以上舎登第累官簽¶
樞宻院事嘗獻十議以圖中興著書十卷號瀛海殘編¶
集王子賔仙去飄颻跨鶴飛徒聞滄海變不見白雲歸¶
(宋延/清)鳥歸沙有迹帆過浪無痕(同/上)倉卒滹沱渡如何便¶
<pb:KR3k0025_WYG_020-20a>¶
合氷非干權濟事天佐漢中興(堯/䧺)我恨身不翼飛騰上¶
蓬瀛(封/囬)烟霞壁立水溶溶路轉崖囬旦暮中鸂鶒畏人¶
沉澗底山羊投石掛巖松(薛陶/臣)星河似向簷前落鼔角¶
驚從地底廻(元㣲/之)夜乆潮侵岸天寒月近城(常/建)繞郭烟¶
嵐新雨後滿山樓閣上燈初人聲曉動千門闢海色霄¶
涵萬象虛(元㣲/之)浮槎萬里過滄溟徧禮名山適性靈深¶
夜降龍潭水黒新秋放鶴野田青(劉夢/得)沙村好處多逢¶
寺山葉紅時覺勝春(同/上)層城𣺌𣺌人傷别芳草凄凄客¶
<pb:KR3k0025_WYG_020-20b>¶
倦遊平樂舊歡收不得更憑飛夢到瀛洲(胡/宿)北登渤海¶
島回首秦東門誰尸造物功鑿此天池源秦帝曾經此¶
登臨異飛翻揚旌百神㑹望日羣山奔徐福意何成羡¶
門徒空言惟見石橋足千年潮水痕(賀蘭/進明)¶
本朝至道二年以高陽𨽻順安軍太平興國元年改名¶
高陽闗慶厯八年始置高陽闗路安撫使大觀二年陞¶
為府賜軍額(沿革/表)夙有滄洲趣雲扃夢㡬廻臨深疑地¶
盡望逺覺天開月湧氷輪出濤翻雪陣来無機同海客¶
<pb:KR3k0025_WYG_020-21a>¶
鷗鳥莫相猜(吴彦/高)潮蹙三山島烟横萬里沙蜃樓春作市¶
鼉鼔暮催衙一曲水仙操片帆漁父家(同/上)¶
　　　　愽州(倚郭一/外縣三)　(聊城/髙唐)　(堂邑/)　(博平/)¶
　　　　　愽平郡防禦¶
郡號博平¶
州沿革天文禹貢兖州之域危室分野春秋時齊西鄙¶
聊攝地戰國為魏齊趙三國之境秦漢為東郡地曹魏¶
𨽻平原郡晉因之劉宋嘗置魏郡後魏置南冀州及平¶
<pb:KR3k0025_WYG_020-21b>¶
原郡治聊城未幾州廢隋初郡廢後置博州太業初州¶
廢唐初復置天寳初改博平郡乾元初復為博州(沿革/表)¶
縣沿革聊城本春秋時聊攝地秦置聊城縣屬東郡漢¶
因之魏晉俱屬平原郡北齊改屬濟州隋初屬平原郡¶
尋於此置博州唐為博州治五代周省武水縣入焉¶
髙唐本春秋齊之髙唐邑漢始置縣屬平原郡唐改為¶
髙唐縣屬博州　堂邑本漢發干清二縣地屬東郡隋時¶
於此置堂邑縣　博平本齊愽陵邑漢為博平縣(同/上)¶
<pb:KR3k0025_WYG_020-22a>¶
形勝茌山在州東漢茌平縣治　㑹通河在州東南¶
漯河在髙唐縣西　鳴犢河在髙唐南漢河决於鳴犢¶
即此　玉環井在聊城縣西南井中有白石如玉鑿其¶
中渾然有井甃　望嶽樓在郡東北可登以望岱嶽¶
四知堂在堂邑縣治　緑雲亭在郡西北　晉文公臺¶
在博平地相𫝊晉文公自狄奔齊桓公以女妻之即此¶
　東方朔廟在髙唐縣北　鄭元操祠在堂邑治　高¶
陽氏陵墓在郡西北陵前有聖水井旱禱雨即應　燕¶
<pb:KR3k0025_WYG_020-22b>¶
子塜在博平縣東漢吳王及七國反齊王不同謀而被¶
殺後有燕子銜泥置塜上故名　㣲子城在縣北相傳¶
㣲子常封於此　古聊城在本縣西北昔燕既㧞聊城¶
田單攻之不下魯仲連射書以諭其將乃自殺即此¶
麒麟碣在郡學内載鄉賢淳于髠等三十人賛取漢麒¶
麟閣意而名(輿地/紀勝)¶
人物漢劉瓆太原太守常以直言坐罪陳蕃上疏力救¶
不免天下寃之　三國華歆性清介事魏為御史累遷¶
<pb:KR3k0025_WYG_020-23a>¶
太尉朝廷所賜悉以賑親族而清貧自守　晉王鍳少¶
以文筆著稱初為瑯琊國侍郎拜駙馬與弟濤及弟子¶
戭並有才名　劉寔好學博通今古以世多進趨乃謙¶
遜著崇讓論以矯之累官太𫝊以列侯就第賜几杖不¶
朝　劉智寔之弟有兄風少貧窶每負薪自給誦讀不¶
輟仕為頴川太守遷至尚書太常著述行世　南北朝¶
劉昭幼清警既長勤學屬文事梁卒於剡令所著有後¶
漢等書百餘卷子劉縚亦好學位尚書　唐崔元畧登¶
<pb:KR3k0025_WYG_020-23b>¶
進士第官至節度使弟元式中書門下平章事　張鎬¶
魁梧有大志仕至中書侍郎同平章事亷介不殖貲産¶
論議有體天下稱為舊徳云　崔賢素有髙志造詣深¶
逺尤善詩歌初擢進士又中宏詞科遷侍御史特立風¶
采官至秘書監　皇朝昝居潤性明敏有節概仕檢校¶
太尉　張遜初輔左班殿直從征太原遷副使官至樞¶
宻子敏中次子虛中俱為顯秩　亷公諤為萊蕪令民¶
歌曰甑釡生塵魚境内安以樂昔聞范史雲今見亷公¶
<pb:KR3k0025_WYG_020-24a>¶
諤累官司農少卿　劉謙曽祖直以淳厚聞有盗其衣¶
者既得亦不問謙為保定軍節度使嘗上言邉城早寒¶
請六月給冬衣後以為例　孫奭幼師里中王轍轍門¶
人數百皆從奭問經以九經及第為莒縣主簿累官龍¶
圖閣待制時上好天書奭曰天何言哉豈有書也上優¶
容之(同/上)¶
集新花臨御陌春色起天園河間獻某語斯道愧能論¶
　香浮欝金酒煙繞鳳凰樽㣲風颺清管輕雨發陳根¶
<pb:KR3k0025_WYG_020-24b>¶
(並梁/孝元)吾家青萍劍操割有餘閒往来紏二邑此去何時¶
還鞍馬月橋南光輝岐路間賢豪相追随却到棲霞山¶
(李/白)津頭却望後湖岸别處已隔東山雲(獨孤/至之)¶
本朝淳化三年河決移治於孝武渡熙寜二年割明靈¶
砦𨽻博州(沿革/表)早發東阿縣暮宿髙唐州哲人逹㡬㣲¶
志士懐隐憂山河已歴歴天地空悠悠(文天/祥)髙唐不是¶
那髙唐風物由来各異鄉若向此中望雲雨只應愁殺¶
椘襄王(黄夷仲口占/戯髙唐令)野橋西望見髙唐城上依稀塔影¶
<pb:KR3k0025_WYG_020-25a>¶
長方朔古碑堆蔓草晉文遺廟廢殘陽依依逺樹秋煙¶
㫁漠漠平沙故壘荒(米與/誠)¶
　　　　棣州(倚郭一/外縣二)　(厭次/商河)　(陽信/)¶
郡號樂安¶
州沿革天文危分野禹貢青州之域秦為齊郡地漢為¶
平原渤海二郡地三國魏分置樂陵郡晉為樂安樂陵¶
二國地隋置棣州治陽信縣後罷唐復置樂陵天寳改¶
為樂安郡乾元初復為州五代梁徙治東南本朝復徙¶
<pb:KR3k0025_WYG_020-25b>¶
於此(沿革/表)¶
縣沿革厭次本棣州地屬樂陵唐又移治厭次后省厭¶
次入樂安州　商河本漢縣屬平原郡又為後魏千乘¶
郡隰沃縣地北齊省隰沃入商河後廢隋復置商河縣¶
　陽信本漢縣屬渤海郡本朝屬棣州(同/上)¶
形勝謝恩臺在州南二里　千乘城在陽信縣西　博¶
昌城在陽信縣　瑗城在陽信縣亦名連城王莾更名¶
東順亭　馬嶺城在陽信東南北魏移厭次於此　黄¶
<pb:KR3k0025_WYG_020-26a>¶
巾寨在陽信東北曹操領兖州刺史追黄巾精兵三十¶
萬屯此地故名　狼邱塚在陽信東南相𫝊薛仁貴征¶
東時憩此野火將燃有一狼以身取水展草火至而熄¶
　富平城在陽信東南漢張延夀錫封之邑　廣野軒¶
在州東南隅　亷頗墓在州境上有祠　藺相如墓在¶
陽信縣東　商河在縣南　索河在州南淤為平壤民¶
獲桑麻之利(輿地/紀勝)¶
人物唐任敬臣五嵗喪母哀毁過制七嵗問父英曰若¶
<pb:KR3k0025_WYG_020-26b>¶
何可報母英曰揚名顯親乃刻志從學十六舉秀才又¶
三年舉孝亷授正字父亡數痛絶繼母曰兒不勝喪謂¶
孝可乎敬臣勉進饘粥累官𢎞文舘學士　五代李愚¶
好學善屬文梁時舉進士宏詞科後仕唐拜翰林學士¶
從郭崇韜伐蜀有功累遷中書侍郎同平章事愚為相¶
欲遵古法以創禮請頒六典示百司作鄉飲酒禮　皇¶
朝張令鐸少貧勇力太祖時遷都虞候征李筠有功為¶
震寜軍節度使太祖弟光美娶其女自謂從軍三十年¶
<pb:KR3k0025_WYG_020-27a>¶
大小四十戰未嘗妄殺一人　張凝少武勇太宗在藩¶
邸聞其名以為天䧺軍都監真宗時率兵擊契丹為賊¶
所執其子昭逺從行即單騎突入陣中掖凝以出左右¶
披靡累遷靈州安撫使大破契丹(同/上)¶
集日之升也浴海而麗天嶽之峻也切漢而臨邉登髙¶
者以致九霄之上愛景者欲在萬人之先　千嵓瑞色¶
思効祗以凝升萬壑春雲欲入封而空上(並丁春/澤賦)水入¶
北湖去舟從南浦回遥看雞山轉却似送人來(李/白)野亭¶
<pb:KR3k0025_WYG_020-27b>¶
逼湖水歇馬髙林間鼉吼風披浪魚跳日映山(杜/甫)¶
本朝建隆二年升為團練又為防禦大中祥符八年移¶
治陽信縣界(沿革/表)城隅荒僻地瀟灑一時虛雅有林泉¶
樂閑同郊野居小園春自好幽徑客來疎不學樊遲稼¶
虞卿喜著書(張之/才)楊桞巧含烟景合芙蓉争𢃄露華開¶
城頭山色相圍坐眼底波聲四面來　湖靣平随水靣¶
長碧天垂影入清光一川風露荷花曉六月蓬瀛蒸坐¶
凉(並曽/子固)春隂桞絮不能飛雨足蒲芽緑正肥(趙孟/頫)¶
<pb:KR3k0025_WYG_020-28a>¶
　　　　莫州(倚郭一/)　(任丘/)¶
郡號文安¶
州沿革天文箕尾分野禹貢冀州之域漢為鄚縣隋屬¶
瀛州唐置鄚州改鄚為莫本朝因之(沿革/表)¶
縣沿革任丘本漢鄚州地屬涿郡漢平帝使中郎將任¶
丘城此因名任丘縣(沿革/表)¶
形勝白馬峰在州境其狀如馬　桂巖在任丘縣境巖¶
多桂木　濡水在鄚州西左傳齊侯伐燕盟於濡水即¶
<pb:KR3k0025_WYG_020-28b>¶
此　&KR0740;水在任丘縣西　易水在任丘西西流合滹沱¶
而逹於海　掘鯉淀在任丘東南唐志言鄚州有九十¶
九淀此其一也　長豐渠在任丘縣西北渠可溉田¶
魚君陂在任丘縣境開元中縣令魚思賢開故名　虞¶
丘臺在任丘縣北相傳漢吾丘夀王讀書於此吾虞聲¶
相近故訛為虞丘云　長桑君廟在州城東即扁鵲師¶
　扁鵲廟在長桑君廟西　顓頊城在州東北即顓頊¶
所造　謁城在任丘南漢桓帝崩太后使竇武迎靈帝¶
<pb:KR3k0025_WYG_020-29a>¶
羣臣謁於此故名　高廓城在鄚州西南二十六里漢¶
宣帝封河間獻王子&KR0008;為高廓侯即此　長豐城在任¶
丘北六十里本秦漢利豐縣北齊廢唐復置因縣北有¶
長豐故名　扁鵲故宅在鄚州東門外有藥王祖業莊¶
　神臼在任丘南三十里邢子昂三郡志臼受一石二¶
斗晉有沙門移於寺經宿血滿其中移於舊所復浄如¶
洗(輿地/紀勝)¶
人物漢張敏鄚人少好學舉孝亷四遷尚書多所建明¶
<pb:KR3k0025_WYG_020-29b>¶
　張超鄚人有文行漢靈帝時從車騎將軍朱雋討黄¶
巾有功為别部司馬著賦頌箋檄等文又善草書世多¶
寳之　三國張郃鄚人為魏偏將軍立功頗多封都鄉¶
侯　南北朝邢祐鄚人少有學知名於時仕魏至成平¶
侯子産舉秀才除著作郎從子蚪尚書殿中郎蚪有¶
二子臧為樂安内史有吏政召為黄門侍郎　張羡鄚人¶
好學仕周累官司成大夫甚為當時所重　黎景熈鄚¶
州人性强記以學行聞仕周拜著作郎儀同三司　隋¶
<pb:KR3k0025_WYG_020-30a>¶
張煚羡子好學有父風仕周歴膳部大夫進爵為伯¶
皇朝邢昺鄚人應九經擢上第歴官刑部尚書(同/上)¶
集渚烟空翠合灘月碎江流澧浦無芳草滄波有釣舟¶
　山晚雲和雪汀寒月映霜由來濯纓處漁父愛滄浪¶
(並皇甫/茂政)一官成白首萬里寄滄州乆被浮名累能無愧¶
海鷗(劉文/房)坐歇青松晩行吟白日長人烟隔水見草氣¶
入林香(皇甫/茂政)空城流水在荒驛舊村稀秋日平原上蟲¶
鳴桑葉飛(李從/一)位高湯左相權總漢諸侯不改周南化¶
<pb:KR3k0025_WYG_020-30b>¶
仍分趙北憂雙旌過易水千騎入幽州塞草連天暮邉¶
風動地秋無因陪逺道結束佩吳鈎(皇甫/茂政)¶
本朝豐寜六年省長豐縣鎮又省鄚縣入任邱元祐二¶
年復鄚縣尋罷又為鎮(沿革/表)潮聲半夜来寒渚夜色深¶
秋照舊牕(劉貢/父)一峯孤起勢崔巍秀色拖藍入酒盃靈¶
藥已從清路得平湖嘗泛宿雲回翰林明月舟中過司¶
馬虛亭竹外開我亦退公思蠟屐㑹看歸路野人来(曾/鞏)¶
　　　　雄州(倚郭一/外縣一)　(歸信/容城)¶
<pb:KR3k0025_WYG_020-31a>¶
郡號易陽¶
州沿革天文尾箕兼昴畢分野禹貢冀州之域本漢易¶
縣屬涿郡後漢屬河間國晉改為易城縣後魏屬上谷¶
郡北齊省入鄚縣隋屬河間郡唐初於此置北義州貞¶
觀六年州廢八年復置歸義縣屬州五代初置瓦橋闗¶
周為雄州本朝因之(沿革/表)¶
縣沿革歸信周時雄州地本朝置歸信縣　容城漢舊¶
縣屬涿郡東漢省唐初名容城(同/上)¶
<pb:KR3k0025_WYG_020-31b>¶
形勝大雄山在州西高峙數十丈　小䧺山在大䧺山¶
左多竒峯有甘泉出焉　雄河在歸信縣南東入海¶
均樂亭在州治舊名望山亭　瓦橋闗在州境為三闗¶
之一　三臺城在容城縣境昔燕魏分易水為戒築三¶
臺以耀武　亞谷城在歸信縣西漢景帝封降王盧它為¶
亞谷侯即此　易京城在州境南臨水漢公孫瓉所築¶
人物南北朝陳竒魏人少孤奉母至孝博通經史尤精¶
於易常非鄭𤣥馬融解經失㫖後補秘書高允稱其非¶
<pb:KR3k0025_WYG_020-32a>¶
凡學可及　皇朝趙信歸信人景徳中為隰州兵馬累¶
功遷龍神四廂都指揮使歴知數州剛强自負喜謀輕¶
財衆樂為用　趙珣信之子工騎射仕至顯官　趙瑜¶
珣之弟與兄齊名亦至顯官　趙璞瑜之弟亦英偉知¶
名當世(並輿地/紀勝)¶
集北地寒應苦南庭戍不歸雨雪闗山暗風霜草木稀¶
(皇甫/茂政)登高望燕代日夕生夏雲司徒擁精甲誓將除國¶
氛(韋應/物)易水南邉是白溝北人為界海東頭(前/人)雖無壯¶
<pb:KR3k0025_WYG_020-32b>¶
士節與世亦殊倫髙盼邈四海豪右何足陳(左太/冲)東逾¶
遼海北滹沱星象風雲喜色和紫氣闗臨天地濶黄金¶
臺貯俊賢多(杜/甫)¶
本朝政和三年賜郡名曰易陽建隆四年復置陽城(沿/革)¶
(表/)古闗衰栁聚寒鴉駐馬城頭日影斜猶去西樓二千¶
里行人到此莫思家(歐陽/脩)馬頭今日過中都到得䧺州¶
更有書道路莫愁音問少天寒沙漠雁全疎(彭汝/礪)濟曲¶
笛聲出禁墻邉城一聼醉千觴明朝便是南歸客已覺¶
<pb:KR3k0025_WYG_020-33a>¶
身依日月傍(沈文/通)客行相聚且一醉不見越人空古邱¶
(曽子/固)¶
　　　　覇州(倚郭一/外縣一)　(文安/大城)¶
郡號永清¶
州沿革天文箕尾分野禹貢冀州之域本秦上谷郡地¶
漢屬渤海郡後漢屬廣陽郡晉屬章武國隋初屬瀛州¶
後屬涿郡唐屬幽州後改為永清縣即益津闗也後周¶
克復益津闗始置霸州(沿革/表)¶
<pb:KR3k0025_WYG_020-33b>¶
縣沿革文安漢舊縣唐屬覇州　大城漢東平舒縣五¶
代周屬霸州(同/上)¶
形勝莫金山在州城東南　南山在州城東其山喬松¶
脩竹周匝十數里内有臺榭為一郡之望　雁頭山在¶
州城東南　巨馬河在州南自直沽入於海　文安潭¶
在縣北髙橋淀在霸州東周延三十里　安信城左州¶
東古為峪口闗　圻城在州東楊彦朗屯兵於此以拒¶
契丹　廣陵城在文安縣西北(輿地/紀勝)¶
<pb:KR3k0025_WYG_020-34a>¶
人物漢周堪宣帝時論經石渠惟堪最高元帝時與蕭¶
望之並領尚書以師傅見尊重後遷太子太傅　南北¶
朝周惠逹文安人後周文帝時進爵為公兼尚書僕射¶
謙退下人喜㧞良士當時重之　皇朝張暉大城人太¶
祖時從征澤潞并蜀躬撫士卒人忘其勞(同/上)¶
集雨露從邉起旌旗上隴遥暮天沙漠漠空磧馬蕭蕭¶
塞路随河水闗城外栁條和戎先罷戰知勝霍嫖姚(皇/甫)¶
(孝/常)雲静妖星落秋高塞馬肥據鞍雄劍動摇筆羽書飛¶
<pb:KR3k0025_WYG_020-34b>¶
方期成獻凱歌舞共春暉(杜必/簡)五原烽火急六郡羽書¶
催氷狀飛狐冷霜濃候雁哀(沈佺/期)將軍朝受鉞戰士夜¶
啣枚紫塞金河裏葱山鐡勒隈(同/上)燕郊芳嵗晚殘雪動¶
邉城露重寳刀濕沙虛金鼔鳴(崔/顥)¶
本朝政和三年賜郡曰永清景祐二年廢永清入文安¶
元豐四年割鹿角砦𨽻信安軍政和三年改劉家窩砦¶
曰安平阿翁曰仁孝雁頭曰和寜喜渦曰喜安(沿革/表)重¶
闗深鎻白雲收天際諸峯黛色流北枕龍沙通絶漠南¶
<pb:KR3k0025_WYG_020-35a>¶
臨鳳闕壯神州　煙生睥睨千巖曉露濕芙蓉萬壑秋¶
王氣自應成五彩龍文長傍日光浮(並曽/棨)亂山環合疑¶
無路小徑縈廻長傍溪(蘇子/瞻)¶
　　　　徳州(倚郭一/外縣一)　(安徳/平原)¶
郡號平原¶
州沿革天文危分野禹貢青州之域本齊郡地漢析置¶
平原郡治平原縣東漢晉魏俱為平原國後魏改為郡¶
又置安徳郡隋置徳州屬平原郡唐置徳州尋改平原¶
<pb:KR3k0025_WYG_020-35b>¶
郡乾元初復為徳州治安徳縣五代晉移治長河縣本¶
朝移治安徳(沿革/表)¶
縣沿革安徳本夏鬲侯國漢為平昌縣唐改為徳安本¶
朝省為安徳　平原漢置縣為平原郡治晉屬平原國¶
後魏徙置聊城而以縣屬清州尋屬安徳郡又改屬徳¶
州(同/上)¶
形勝望逺臺在平原縣平原嶺可望百餘里　安徳城¶
在徳州境漢所置　衛河在州城西經河間界入海　廣¶
<pb:KR3k0025_WYG_020-36a>¶
川樓在州境内　陳公堤在州東南北底大海　董子¶
讀書臺在徳州境内　基山在安徳西二十里　篤馬¶
河在州城東　龍泉井在安徳縣寺内其水甘㓗雖大¶
旱不竭　黒水潭在安徳縣西望之其水如黛上有龍¶
王廟　長魁臺在安徳縣東　觀蓮臺在安徳西相𫝊¶
昔劉闗張至此見池蓮盛開築臺起樓　東方朔畫像¶
賛在平原縣治内晉夏侯湛譔唐顔真卿書(紀/勝)¶
人物漢東方朔平原人武帝時上書稱㫖待詔金馬門¶
<pb:KR3k0025_WYG_020-36b>¶
遷大中大夫給事中　高詡平原人世𫝊魯詩以清操¶
知名光武徴拜大司農　成翊世平原人好學明道術¶
除尚書正色立朝百寮敬憚　三國管輅平原人明周¶
易精天文每言輙應　晉劉寔平原人博通古今累官¶
吏部郎叅相國軍事　南北朝劉杳平原人伯懷珍父¶
懷慰皆至顯宦杳博綜羣書事梁官至尚書左丞著書¶
甚多　明亮平原人有識幹仕魏遷陽平太守清白愛¶
人甚有惠政　皇朝張雍安徳人開寳中進士累官右¶
<pb:KR3k0025_WYG_020-37a>¶
諌議大夫尚書右丞蒞事勤恪集㑹賔座糲食而已¶
單煦平原人舉進士歴數州皆有政績累遷光禄卿(同/上)¶
集柴門豈㫁施行馬魯酒那堪醉近臣頼有軍中遺令¶
在猶將談笑對風塵(鮑子/慎)秋日平原路蟲鳴桑葉飛(李/從)¶
(一/)江涵秋影雁初飛與客擕壺上翠㣲塵世難逢開口¶
笑菊花湏揷滿頭歸(杜牧/之)古往今來只如此牛山何必¶
淚沾衣　天接海門秋水色煙籠隋苑暮鐘聲(同/上)¶
本朝景祐二年廢安陵縣入將陵又後割屬永静軍熈¶
<pb:KR3k0025_WYG_020-37b>¶
寜六年省徳平縣為鎮入安徳(沿革/表)栁摇楚舘牽新恨¶
花落吳宫憶舊游渇想和羮梅已熟饑思進飯麥初收¶
(汪水/雲)青徐氣接川原秀常碣風連草木薫(曽子/固)平原太¶
守顔真卿長安天子不知名一朝漁陽動鼓&KR2351;大河以¶
北無堅城君家兄弟奮戈起一十七郡連夏盟(文天/祥)公¶
死於今六百年精忠赫赫雷行天(同/上)¶
　　　　濵州(倚郭一/外縣一)　(渤海/招安)¶
郡號渤海¶
<pb:KR3k0025_WYG_020-38a>¶
州沿革天文危分野禹貢青州之域春秋時齊地晉屬¶
樂陵國隋屬渤海郡唐屬樂安郡五代唐置𣙜鹽務漢¶
改贍國軍周改濱州治渤海縣(沿革/表)¶
縣沿革渤海本漢之溼沃縣地隋廢縣置永利鎮唐置¶
渤海縣　招安亦漢溼沃縣地唐置渤海縣本朝改為¶
招安縣(同/上)¶
形勝東海在州及渤海招安境　秦臺在州東北高八¶
丈周回二百步秦始皇東遊築此以望海　茅焦臺在¶
<pb:KR3k0025_WYG_020-38b>¶
州治東焦事秦以諌顯　乆山在招安縣東北七十里¶
秦始皇築以鎮海(輿地/紀勝)¶
人物秦公晳哀齊人不仕家臣孔子賢之　茅蕉始皇¶
時直諌遷太后於雍始皇悟子母復合如初　皇朝胡¶
旦渤海人少有俊才太宗時舉進士累官秘書少監¶
劉蒙渤海人恥為辭賦後舉遺逸試第一知胡陽縣時¶
行免役法即投劾而去門人稱為正思先生(同/上)¶
集珠寳之光以明塵霾之雜不處(桞宗元/東海歌)九天之雲¶
<pb:KR3k0025_WYG_020-39a>¶
下垂四海之水皆立(杜甫/賦)海神来過惡風廻浪打天門¶
石壁開(李白/詩)¶
本朝大觀二年賜渤海郡名祥符五年廢蒲臺縣慶厯¶
三年升招安鎮為縣熈寕六年省為鎮入渤海元豐二¶
年復為縣(沿革/表)雲破孤峯出潮平兩漿飛東溟看月上¶
西渡認僧歸　魚龍臨海窟鷄犬隔淮圻草色迷千古¶
波聲蕩四圍　廢興懷霸業融結想天機浩浩羣流㑹¶
沉沉百恠依(並晁/君成)横風吹雨入樓斜壯觀應湏好句誇¶
<pb:KR3k0025_WYG_020-39b>¶
雨過潮平江海碧電光時掣紫金蛇(蘇東/坡)¶
　　　　恩州(倚郭一/外縣二)　(清河/武城)　(歴亭/)¶
　　　　　永平軍節度　周為防禦¶
郡號清河¶
州沿革天文胃昴畢分野禹貢兖冀二州之域春秋時屬¶
齊其後屬晉七國時屬趙秦為鉅鹿郡漢分置清河郡¶
後漢為清河國晉因之後魏北齊並為清河郡後周兼¶
置貝州隋初郡廢煬帝初復置清河郡而廢州唐為清¶
<pb:KR3k0025_WYG_020-40a>¶
河郡屬河北道本朝因之(沿革/表)¶
縣沿革清河漢縣唐屬貝州天寳元年改州為清河郡¶
縣仍屬焉　武城本七國時趙封平原君地　歴亭隋¶
開皇十六年置屬清河郡(同/上)¶
形勝西山在州西四十里　津期在州南二十里溢涸¶
無常不通舟楫　絃歌臺在武城縣西上有子游祠¶
隂山在州境林木深阻　孫伏伽墓在武城東北　鄃¶
城屬清河在夏津縣界漢封吕陀欒布為鄃侯即此¶
<pb:KR3k0025_WYG_020-40b>¶
四女樹在州西北五十里有古槐俗傳四女同植(輿地/紀勝)¶
人物澹臺滅明武城人子游稱其行不由徑非公事不¶
見邑宰　漢趙苞東武城人靈帝時為遼西大守遣使¶
迎母及妻子道值鮮卑刼質苞率衆禦之㓂出母以示¶
母曰毋虧忠義苞遂力戰母妻為賊所害及塟母訖苞¶
曰食禄而避難非忠也殺母以全義非孝也遂嘔血死¶
　崔琰東武城人少樸訥好擊劍年三十九乃從鄭𤣥¶
學初從袁紹尋歸曹操為尚書　三國崔林武城人為¶
<pb:KR3k0025_WYG_020-41a>¶
政多推誠存大體仕魏為幽州刺史遷至司空　南北¶
朝崔宏東武城人林六世孫少有俊才號冀州神童¶
崔浩宏子博極羣書識天文歴官著作郎　崔逞琰五¶
世孫好學有文才仕慕容暐補著作郎　崔彧逞曽孫¶
善醫術性仁恕官至冀州别駕　崔休逞𤣥孫公平清¶
潔甚得時譽仕魏歴幽青二州刺史以清白著稱　張¶
彛東武城人性公强有風槩歴覧經史仕魏散騎常侍¶
後為安西將軍　崔亮琰之後為吏部尚書奏為格制¶
<pb:KR3k0025_WYG_020-41b>¶
以停觧日月為㫁後世賢愚同滯自亮始　崔光清河¶
鄃人好學晝耕夜誦仕魏為中書博士撰國書孝文稱¶
其才曰浩浩如黄河東注今日之文宗也　崔鴻光從¶
子博綜經史官至平州刺史　崔靈恩武城人編習五¶
經尤精三禮三傳為國子愽士授徒數百儒者論天執¶
渾盖之説恩立義以渾盖為一　張晏之彛之孫仕北¶
齊官至刺史百姓為製清徳頌以揚之　唐孫伏伽武城¶
人武徳初上言三事髙祖為侍御史太宗時累遷大理¶
<pb:KR3k0025_WYG_020-42a>¶
少卿　崔隠甫以亷潔自守累官刑部尚書　崔羣累¶
官吏部尚書　崔邠三世同居累官吏部尚書其弟郾¶
郇鄲郾中進士第官禮部尚書鄲中進士第文宗末同¶
平章事宣宗為一門孝友題其齋居曰徳星堂　皇朝¶
田祚清河人十世同居　張美清河人事周世宗為樞¶
宻承㫖因征淮南有功升左驍衛上將軍(同/上)¶
集魯客多歸興居人悵别情雨餘衫袖冷風惹馬蹄輕¶
(韓/雄)余亦東蒙客憐君如弟兄醉眠秋共被擕手月同行¶
<pb:KR3k0025_WYG_020-42b>¶
　入門髙興發侍立小童清落景開寒杵屯雲對古城¶
　不願論簮笏悠悠滄海情(並杜/甫)¶
本朝初為節度慶厯八年改州名罷節度端拱元年徙¶
治清河治永寜鎮淳化五年徙今治熈寜四年省清陽¶
縣入焉至和元年廢漳縣入歴亭(沿革/表)釋褐来城武始¶
知為政難每簽逃户狀羞作字人官(王禹/偁)古砌緑苔徧¶
荒城草木寒　拂榻驚巢燕陳書起蟻蛾(並同/上)¶
　　　　永静軍(倚郭一/外縣二)　(東光/將陵)　(阜城/)¶
<pb:KR3k0025_WYG_020-43a>¶
郡號景州¶
軍縣沿革天文箕尾分野禹貢冀州之域本漢景城侯¶
國後置渤海郡隋開皇初廢唐復置觀州治弓髙貞觀¶
中州廢貞元初始置景州再廢復置東光縣五代周改¶
定逺軍本朝改永静軍　東光本漢舊縣屬渤海郡後¶
魏徙渤海郡治此隋初郡廢置州大業州罷屬平原郡¶
以安陵縣省入唐屬滄州貞元初改屬景州五代周以¶
弓髙縣省入本朝入永静軍治　將陵本隋舊縣屬平¶
<pb:KR3k0025_WYG_020-43b>¶
原郡唐屬徳州本朝屬景州　阜城漢舊縣屬渤海郡¶
本朝改名阜城(沿革/表)¶
形勝盧師谷在郡東　天胎山在東光縣南臨靳河¶
劉麟河在阜城縣北因偽齊劉豫子麟為名　胡盧河¶
在阜城縣西北即衡漳之别名有王莽故河在　永濟¶
渠在東光西其深莫測　千頃窪在郡東凡河決即導¶
入此渠民免水患　董子書院在郡廣川鎮祀董仲舒¶
　華陽亭在阜城相𫝊晉嵇康嘗學琴於此　胡蘇亭¶
<pb:KR3k0025_WYG_020-44a>¶
在東光境以古河為名　廣川臺在郡治東髙三丈上¶
有董子祠　周亞夫廟在郡西亞夫封條侯即此地¶
弓髙城在郡東北漢封韓増為龍額侯今有龍額村即¶
此　簡子城在阜城縣東趙蕳子所築　澹臺故居在¶
故城縣西　董家里在郡西即仲舒下帷讀書處(輿地/紀勝)¶
人物漢董仲舒治春秋三年不窺園度越諸子為漢¶
醇儒　隋公孫景茂阜城人博涉書史時稱書庫遷西¶
州刺史教化大行吏民思之　劉炫郡人閉户讀書十¶
<pb:KR3k0025_WYG_020-44b>¶
年不出奉勅同脩國史旋直門下省　唐袁恕巳東光¶
人歴官司刑少卿與誅二張以功封郡王其孫袁髙擢¶
進士為給事中論盧杞當國朝廷壯之　王晙郡人明¶
經擢第除殿中侍御史授桂川都督　皇朝周螢郡人¶
習知水利累官杭州都監遷知樞宻院學士　劉摯東¶
光人登進士第為御史神宗朝上書請辨君子小人又¶
論常平免役法十害官至中書舎人　劉甲摯之子舉¶
進士累遷國史編脩後拜寳謨閣學士晝之所為夜必¶
<pb:KR3k0025_WYG_020-45a>¶
書之名曰自鑒(同/上)¶
集親友送予邁揮淚廣川隂撫膺解擕手永歎結遺音¶
　吳岫雨來溪鳥浴楚江雲暗嶺猿吟(並陸/士衡)野人寜憶¶
滄洲畔㑹待吹嘘定至音(許用/晦)¶
本朝太平興國六年以軍直屬京淳化元年以冀州阜¶
城来屬景徳元年改軍名景祐元年移將陵於長河鎮¶
嘉祐八年省阜城為鎮入東光熈寜十年復為縣(沿革/表)¶
瀛洲歸去琅玕長月朗風薫十二樓(汪水/雲)霜㪚月明誰¶
<pb:KR3k0025_WYG_020-45b>¶
㸃綴天容海色本澄清(蘇/軾)¶
　¶
　¶
　¶
　¶
　¶
　¶
　記纂淵海卷二十¶
