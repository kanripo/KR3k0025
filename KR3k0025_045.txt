# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:34.127697
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷四十五
<pb:KR3k0025_WYG_045-1a>¶
欽定四庫全書¶
　記纂淵海卷四十五　　　宋　潘自牧　撰¶
　　性行部¶
　　　奔競¶
經(闕/)¶
子髙門懸薄無不走也(荘/子)¶
史宋公子鮑無日不數於六卿之門(左文十/六年)鄒陽曰何¶
王之門不可曳長裾乎(西漢/本傳)王氏方盛賓客滿門五侯¶
<pb:KR3k0025_WYG_045-1b>¶
各有所厚不得左右唯樓䕶盡得其歡心(前漢互/入交結)張湯¶
造請諸公不避寒暑　鄭當時為太子舍人每五日洗¶
沐嘗置驛馬長安諸郊請謝賓客夜以繼日至明旦常¶
恐不徧(西漢/本傳)持苞苴而請謁效鷹犬以飛馳奔走權門¶
(唐𤣥/宗贊)唐順宗永貞元年王叔文王伾等任事十餘家之¶
門車馬如市客候見叔文伾者至宿其坊中餅肆酒壚¶
下一人得千錢乃容之(通鑑互/入無恥)¶
集抗塵容而走俗狀(北山/移文)朝集金張館暮宿許史廬(左/太)¶
<pb:KR3k0025_WYG_045-2a>¶
(沖/詩)悠悠風塵皆奔競之士(于令升/晉紀論)望影星奔藉響川騖¶
雞人始唱鶴盖成隂髙門旦開流水接軫(劉孝標/絶交論)出没¶
風塵之内漂淪名利之間(駱賓/王)朝叩富兒門暮隨肥馬¶
塵　出入朱門家(杜/詩)三百六旬長擾擾不衝風雨即塵¶
埃(韓/集)惟名利之都府兮羌衆人之所馳竸乗時而射利¶
兮紛變化其難推(復志/賦)蠅營狗苟　伺候於公卿之門¶
奔走於形勢之途足将進而趑趄口将言而囁嚅處汙¶
穢而不羞觸刑辟而誅戮(韓/集)縦談作者之筵曳裾名卿¶
<pb:KR3k0025_WYG_045-2b>¶
之門抵掌峩弁厚自潤澤進越無恧(栁/集)僧臨大道閱浮¶
生来往憧憧利與名二十八年何限客不曽閒見一人¶
行(元微之集互/入識者所規)抗喉舌胝敏拇以干東諸侯(劉賓/客)客路¶
如天逺侯門似海深(杜荀/鶴集)觸熱到人家(唐陳/暁詩)到處公卿¶
席無辭酒盞深(白樂天互/入無恥)匣有青萍笥有書何門不可¶
曳長裾(吕和/叔)¶
本朝皇皇走聲利與日争寸晷(歐公/集)梁何思澄終日造¶
謁每宿夕作名紙一束曉便命駕朝賢無不悉狎所在¶
<pb:KR3k0025_WYG_045-3a>¶
命食(續世/說)¶
　　　卓行¶
經君子獨立不懼　君子以立不易方　不易乎世不¶
成乎名(易/)儒有澡身而浴徳世治不輕世亂不沮同弗¶
與異弗非也其特立獨行有如此者(禮/記)¶
史原憲閭巷讀書懐獨行君子之徳義(史記游/俠傳)絶世而¶
獨立(西漢李/夫人傳)蕭詧不好色惡見婦人相去數丈猶聞其¶
臭(梁/書)陽城年少不肯娶謂弟曰吾與若孤惸相育既娶¶
<pb:KR3k0025_WYG_045-3b>¶
則間外姓雖共處而益疏我不忍弟義之亦不娶遂終¶
身(唐書/本傳)¶
集鷙鳥不羣　懐質抱清獨無匹兮　金相玉質百嵗¶
無匹(楚/辭)清風激萬代名與天壤俱(張景/陽詩)砥節礪行(郭有/道碑)¶
元大夫生六十餘年而卒未嘗識婦人而視錦繡(元次/山)¶
士之特立獨行適於義而已不顧人之是非皆豪傑之¶
士信道篤而自知明者也一家非之力行而不惑者寡¶
矣至於一國一州非之力行而不惑者盖天下一人而¶
<pb:KR3k0025_WYG_045-4a>¶
已矣若至於舉世非之力行而不惑者則千百年乃一¶
人而已耳若伯夷者窮天地亘萬世而不顧者也昭乎¶
日月不足為明崒乎太山不足為髙巍乎天地不足為¶
容也(韓/集)¶
　　　同流合汙¶
子同乎流俗合乎汙世(孟/子)¶
史與世同塵隨波瀾而俱逝(北史隠/逸序)¶
　　　澹泊¶
<pb:KR3k0025_WYG_045-4b>¶
經不役耳目百度惟貞(書/)儉於位而寡於欲(禮/記)君子之¶
道淡而不厭(記中/庸)¶
子含哺而熙乎澹泊(郭荘/子序)形如槁木心如死灰　虛靜¶
恬淡寂寞無為　不與物交淡之至也(荘/子)¶
史不流世俗不争勢利上下無所凝滯人莫之害(史記/滑稽)¶
(傳/序)寡欲易足(前漢/景帝)亷靜樂道不交接世俗(西漢劉/向傳)清靜¶
無為少嗜欲不汲汲於富貴不戚戚於貧賤(揚雄/傳)攻苦¶
食啖(啖當作淡西/漢叔孫通傳)陶潛閒靜少言不慕榮利(晉書/本傳)晉簡¶
<pb:KR3k0025_WYG_045-5a>¶
文帝性沖澹所居凝塵滿席湛如也(晉/書)宅心事外(晉書/樂廣)¶
(傳/)王導簡素寡欲(晉/書)到溉虛室單牀旁無姬侍(梁/書)澹於¶
榮利(北史韋/瓊傳)楊綰性沈靜獨處一室左右圖書凝塵滿¶
席澹如也　楊綰清談終日而不及榮利(唐/書)¶
傳記王恭曰恭作人無長物(世/說)¶
集澹泊為徳(司馬相如/子虛賦)慮淡物自輕(謝靈運/湖中作)吾子洗然¶
恬淡自逸(潘安仁/贈陸機)與世無營神氣晏和(稽叔夜/幽憤詩)林園無¶
世情(陶淵明/塗口詩)輕禄傲世與物無競(文選/七啓)曠然無憂患寂¶
<pb:KR3k0025_WYG_045-5b>¶
寞無思慮　清虚靜泰少私寡欲　憎愛不棲於情憂¶
喜不留於意(稽叔夜/養生論)養心澹然不染物累　清節素履¶
(陳子/昂)惟将淡若水長揖古人風(駱賓/王)吾老世味薄(韓集/互入)¶
(晚/景)門庭畏客頻　骨清慮不喧(杜/詩)大道本夷曠髙情亦¶
沖虚(孟東/野)其如心似不然灰(劉賓/客)面上滅除憂喜色胷¶
中消盡是非心　水能性淡為吾友竹解心虛是我師¶
　自盡其心延夀命無求於物長精神　五欲已銷諸¶
念息世間無境可勾牽　每因齋戒斷葷腥漸覺塵勞¶
<pb:KR3k0025_WYG_045-6a>¶
染愛輕六賊定知無氣色三尸應恨少恩情(互入/省悟)彼此¶
假命非本物其間何怨亦何恩(白侍/郎詩)慣無身外事不信¶
世間愁(姚少/監)楚雲澹無心(劉長/卿)其為心必泊然無所起¶
其於世必澹然無所嗜(韓/集)一身已無累萬事更何欲(劉/賓)¶
(客/)髙情雅淡世間稀　深與世情薄委身在丘壑(劉長/卿)¶
以虛舟應物世累不能干其神　惡千金之藏鄙十卿¶
之禄　治家無&KR0903;産奉身無長物(並文/粹)逢人不說人間¶
事便是人間無事人(杜荀/鶴)不是眼前無俗事不闗心事¶
<pb:KR3k0025_WYG_045-6b>¶
不經心(元微/之集)¶
本朝淡泊味愈長(歐/詩)道味自飴世芬莫嗅(東坡祭/栁子玉)趙清¶
獻公初知成都攜一龜一鶴以行其再任也屏去龜鶴¶
止一蒼頭執事(吕氏家/塾記)遊神清淨之庭守徳寂寞之宅¶
(東坡/外制)為嫌歸舍兒童䀨故就僧房借榻眠(臨川/集)冷淡為¶
歡意自長(東坡/詩)棋中機械不願看琴裏語言時喜聽(邵/堯)¶
(夫/)平生輕長物身世等鴻毛(僧參/寥子)平生寓物不留物(東/坡)¶
(詩/)¶
<pb:KR3k0025_WYG_045-7a>¶
　　　耽好¶
經飲酒濡首亦不知節也(易/)惟慢遊是好罔晝夜頟頟¶
　盤遊無度　顛覆厥徳沈亂于酒　沈湎冒色　玩¶
物喪志　恒舞于宫酣歌于室殉于貨色恒于遊畋¶
内作色荒外作禽荒甘酒嗜音峻宇雕牆有一於此未¶
或不亡　惟耽樂之從　酗于酒徳(書/)士之耽兮猶可¶
說也女之耽兮不可說也　式號式呼俾晝作夜(詩/)流¶
湎以忘本(禮/記)¶
<pb:KR3k0025_WYG_045-7b>¶
子從流上而忘反謂之流從流下而忘反謂之連從獸¶
無厭謂之荒樂酒無厭謂之亡(孟/子)嗜欲深者天機淺(荘/子)¶
鄭公孫穆後庭比房數十皆擇穉齒婑媠者以盈之方¶
其耽於色也屏親昵絶交遊逃於後庭以晝足夜三月¶
一出意猶未惬　欲盡一生之歡窮當年之樂惟患腹¶
液而不得恣口之飲力憊而不得肆情於色不遑憂名¶
聲之醜性命之危也(列/子)酒食聲色之中瞞瞞然瞑瞑然¶
(荀/子)善游者溺善騎者墮各以其所好反自為禍是故好¶
<pb:KR3k0025_WYG_045-8a>¶
事者未嘗不中傷也(淮南/子)¶
史君多内寵(左桓十/一年)鄭伯有嗜酒為窟室而夜飲酒(左/襄)¶
(三十/年)齊恵欒髙氏皆嗜酒信内多怨(左昭十年說婦/人言故多怨)尤¶
物足以移人(左昭二/十七年)楚夫人鄭袖所言皆從(史記張/儀傳)娛¶
耳目而樂心意麗靡爛漫於前靡曼美色於後(史記司/馬相如)¶
(傳/)荘王左抱鄭姬右抱越女坐鐘鼔之間(世說楚/世家)商紂¶
好酒淫樂嬖於妲己妲己之言是從(史記殷/本傳)中山王勝¶
為人樂酒好内有子百二十餘(本/傳)後房婦女以百數(西/漢)¶
<pb:KR3k0025_WYG_045-8b>¶
(田蚡/傳)張敞為京兆尹為婦畫眉長安中傳張京兆眉嫵¶
(西漢/本傳)寧不知傾城與傾國佳人一失難再得(前漢外/戚傳)後¶
堂理絲竹(西漢張/禹傳)前堂羅鐘鼓(西漢田/蚡傳)謝安愛好聲律¶
(晉書王/坦之傳)孟嘉好酣飲愈多不亂桓温問嘉酒有何好而¶
卿嗜之嘉曰公未得酒中趣耳(晉書/本傳)謝安雖放情丘壑¶
然每遊賞必以妓女從(本/傳)山簡每至髙陽習家池飲酒¶
大醉而歸　劉伯倫銜盃潄醪無思無慮其樂陶陶(晉/書)¶
齊東昏侯寵潘貴妃乃於殿中鑿金為蓮以貼地令潘¶
<pb:KR3k0025_WYG_045-9a>¶
姬行其上曰此步步生蓮花(通/鑑)李元忠雖處要任不以¶
物務干懐唯飲酒自娛丞相歡欲用為僕射世子登言¶
其放達常醉不可委以臺閣其子操聞之請節酒元忠¶
曰我言作僕射不勝飲酒樂爾愛僕射宜勿飲酒(通鑑/梁武)¶
(紀/)置左右教坊以教俗樂樂工數百人自教法曲於梨¶
園謂之皇帝梨園弟子(通鑑唐/𤣥宗)¶
傳記鴻臚孔羣好飲酒王丞相語云卿恒飲酒不見酒¶
家覆瓶布日月久則糜爛羣曰公不見糟中肉乃更堪¶
<pb:KR3k0025_WYG_045-9b>¶
久　王孝伯問王大阮籍何如司馬相如王大曰阮籍¶
胷中壘磈故須澆之王大嘆曰三日不飲酒覺形神不¶
復相親王孝伯云名士不須竒才但使常得無事痛飲¶
酒讀離騷便可稱名士也(世/說)文君眉色不加黛飾臉若¶
芙蓉長卿素有消渇疾作美人賦自刺卒以此疾死(西/漢)¶
(雜記互入/明知故犯)上又起明光宫發燕趙美女三千人充之建¶
章未央長樂三宫輦道相續使三婦人知書者為僕射¶
大者領四百人小者領一二百人與上同輦者十六人¶
<pb:KR3k0025_WYG_045-10a>¶
皆自然美麗不施粉黛上能三日不食不能一日無婦¶
人(漢武帝/故事)¶
集茂陵多病後尚愛卓文君酒肆人間世琴臺日暮雲¶
(杜/詩)不解文字飲惟能醉紅裙　艷姬踏筵舞清眸刺劎¶
㦸(韓/集)盖覆西施鳳花錦身作匡牀臂為枕(唐文/粹)花鬚栁¶
眼各無賴紫燕黄蜂俱有情(李義/山)¶
　　　淫亂¶
經朋淫于家　淫佚于匪彞用燕喪威儀　作竒技淫¶
<pb:KR3k0025_WYG_045-10b>¶
巧(書/)中冓之言不可道也所可道也言之醜也　期我¶
乎桑中要我乎上宫送我乎淇之上矣　滛荒昏亂游¶
蕩無度(詩/)夫惟禽獸無禮故父子聚麀　淫於色而害¶
於徳(禮/記)宣公小大其聲怡恱婦人(詩雄/雉箋)¶
子吳越之俗男女無别同川而浴(孔叢/子)¶
史齊慶封耆酒以其内實遷於盧蒲嫳氏易内而飲酒¶
(左/傳)陳靈公與孔寧儀行父通於夏姬皆衣其衵服以戯¶
於朝洩冶諌曰公卿宣淫民無效焉(左宣/九年)貪色為淫淫¶
<pb:KR3k0025_WYG_045-11a>¶
為大罰(左成/二年)商紂以酒為池懸肉為林使男女倮相逐¶
於其間為長夜之飲(史記殷/本紀)匈奴父子乃同穹廬而卧¶
(史記/本傳)沈溺放恣(西漢景十/三王傳贊)賓客相過以婦侍宿嫁娶之¶
夕男女無别反以為榮(西漢地/理志)抱哺其子與公併倨¶
坐汙穢者曰帷薄不修(賈誼/傳)設長夜之淫宴(東漢邉/讓傳)帷¶
薄不修袵席無辨(東漢皇/后紀序)楊國忠與虢國夫人居第相¶
鄰晝夜往来無復期度或並轡走馬入朝不施障幕道¶
路為之掩目　安禄山得出入禁中因請為貴妃兒上¶
<pb:KR3k0025_WYG_045-11b>¶
與貴妃共坐禄山先拜貴妃上問何故對曰胡人先母¶
而後父　禄山生日上及貴妃賜衣服寶器酒饌甚厚¶
後三日召禄山禁中貴妃以錦繡為大襁褓褁禄山使¶
宫人以綵輿舁之上聞後宫喧笑問其故左右以貴妃¶
三日洗禄兒對上自往觀之喜賜貴妃浴兒金銀錢復¶
厚賜禄山盡歡而罷自是禄山出入宫掖不禁或與貴¶
妃對食或通宵不出頗有醜聲聞於外上亦不疑也(通/鑑)¶
(唐/𤣥)自天寶以来公卿大夫竸為游宴沈酣晝夜擾雜子¶
<pb:KR3k0025_WYG_045-12a>¶
女不愧左右(通鑑/唐穆)¶
集漸漬荒沈往而不返(陳琳/檄)¶
　　　恬退¶
經君子辭貴不辭賤辭富不辭貧(禮/記)¶
子人皆取先己獨取後(荘/子)¶
史石慶為丞相乞骸骨歸避賢者路(史記/本傳)平當為丞相¶
上召欲封當當病篤不應召或謂當不可強起受侯印¶
為子孫邪當曰吾居大位已負素餐責矣起受侯印還¶
<pb:KR3k0025_WYG_045-12b>¶
卧而死死有餘罪今不起者所以為子孫也(前漢互入/貽厥後)¶
司馬相如任官未嘗肯與公卿國家之事嘗稱疾閒居¶
不慕官爵(本/傳)豈不牽位穢我王朝(西漢韋賢傳應劭曰/豈不戀此爵位乎)¶
疏廣謂受曰吾聞知足不辱知止不殆功遂身退天之¶
道也今仕宦至二千石不去懼有後悔豈如父子相隨¶
出闗歸老故鄉以夀命終不亦善乎即日父子俱移病¶
上疏乞骸骨(受乃廣兄之子也西/漢本傳互入知足)杜門不朝請(西漢王/陵傳杜)¶
(字本/作&KR1423;)杜篤二十年不闚京師(西漢文/苑傳)不愛權勢聲名(東/漢)¶
<pb:KR3k0025_WYG_045-13a>¶
(馬廖/傳)任髙百辟情惟一丘(謝安/傳)王奐常賃灌園恥交勢¶
利(謝丞後漢/書范丹傳)張翰曰人生貴得適志何能羈宦數千里¶
以要名爵乎　潘岳遷博士輒去官免自弱冠涉於知¶
命之年三遷而已於是退而閒居於洛之涘(晉書/本傳)王導¶
能任真推分澹如也有識皆稱善處興廢(通鑑/晉紀)蔡謨除¶
司徒三年不就職詔書屢下謨終不受命臨軒遣侍中¶
紀據黄門郎丁纂徵謨謨陳疾篤使主簿謝攸陳讓自¶
旦至申使者十餘返而謨不至詔免謨為庶人(通鑑晉/穆互入)¶
<pb:KR3k0025_WYG_045-13b>¶
(有/守)謝安少有重名前後徵辟皆不就寓居會稽以山水¶
文籍自娛雖為布衣時人皆以公輔期之士大夫至相¶
謂曰安石不出當如蒼生何(通鑑東晉/海西公紀)沈慶之先有四¶
宅又有園舍在婁湖慶之一夕攜子孫及中表親戚徙¶
居婁湖以四宅輸官非賀朝不出門車馬率素從者不¶
過三四人過之者不知其為公也(通鑑宋/世祖紀)清規懋賞與¶
白雲俱潔厭榮捨紱以松竹為心(通/鑑)辭蟬捨冕遂其沖¶
挹之性(東昏/侯紀)陶𢎞景永平十年脫朝服衣冠挂神武門¶
<pb:KR3k0025_WYG_045-14a>¶
上表辭禄詔許之(齊書/本傳)蜀王宗弁杜門不出曰亷者足¶
而不憂貪者憂而不足(後梁/太祖)司空圖名亭曰休休作文¶
以見志曰量才一宜休揣分二宜休老而瞶三宜休(唐/書)¶
(本/傳)裴度晚節頗浮沈為自安計(唐書/本贊)逍遥林亭保安宗¶
族(通鑑周/世宗)¶
傳記肅宗既還京師泌辭去云臣有五不可住臣遇太¶
早陛下用臣太重恩太深功太髙而跡太竒(鄴/侯)¶
集脫冠謝朝列(謝靈/運詩)功成不受賞長揖歸田廬(左太/沖詩)閉¶
<pb:KR3k0025_WYG_045-14b>¶
闗却掃塞門不仕(江淹/恨賦)投簮髙邁(陶𢎞景與/從兄書)抽簮解朝¶
衣(文選景/陽詠史)投冠旋舊墟不為好爵榮(陶淵/明詩)挂冠裂冕已¶
辭榮南畝東華事耕鑿賓階客院常疎散蓬徑柴扉終¶
寂寞自有林泉堪隠構何必山中事丘壑(駱賓/王)解佩收¶
朝帶抽簮换野巾(杜/詩)紅顔棄軒冕白首卧松雲　事了¶
拂衣去深藏身與名(李白/集)出車山林揮手青門擁途而¶
祖者唯恐不及　非仁聖不能全不奪之操非堅明不¶
能果獨往之志惇史古風復行於今羣公惜别飛盖擁¶
<pb:KR3k0025_WYG_045-15a>¶
道如漢廷祖二疏故事(李義/山)不矍矍於進取左絃右壺¶
樂以自放(栁/文)鳳閣鸞臺路從教年少争(劉賓/客)隨山歸少¶
海就日背長安(劉長/卿)新辭将印拂朝纓臨水登山四體¶
輕　脫屣將相守沖謙唯於山水獨不㢘(劉賓/客)没齒為¶
閒官　挂印著公門　蒲栁質易朽麋鹿心難馴冝當¶
早罷去收取雲泉身　宦情薄似紙　漸消名利想無¶
夢到長安　厚真退之風遏躁進之俗　貂蟬雖未脫¶
鸞鳳已不羈　陶君三十七挂綬出都門(白侍/郎)能以功¶
<pb:KR3k0025_WYG_045-15b>¶
成疏寵位不將心賞負雲霞(錢/起)倒冠落佩兮與世闊疏¶
(杜牧/之)時過無心求富貴身閒不學見公卿(王建/集)¶
本朝曽看元臣調鼎鼐却將田叟問耕耘　已上印書¶
辭北闕稍留冠葢餞東門(歐公/集)秋光都似宦情薄山色¶
不如歸興濃(張詠/詩)見機禍福之先脫屣塵埃之外　見¶
故人而一笑綽有餘歡念平生之百為一無可恨　天¶
眷雖隆莫奪己行之志士流太息共髙難進之風　雖¶
外為天下惜老成之去然私喜明哲得保身之全(蘇東/坡集)¶
<pb:KR3k0025_WYG_045-16a>¶
付青簡以遺事追赤松而並遊　斂藏為國之方勉就¶
還家之樂進退有裕卷舒適宜　留侯志於赤松晉公¶
安於緑野　退居水石之鄉自放簮裳之外優游空寂¶
有以知萬物之輕呼吸清華有以期百年之夀　坐而¶
論道本無黄髪之嫌出以濟時何負赤松之約而能去¶
如脫屣名重太山近世以来一人而已方將翺翔嵩少¶
之下泝洄伊洛之間身寄白雲堂開緑野釋鐘鼎之重¶
負收竹帛之餘光　髙風所振清議益隆　身安氣定¶
<pb:KR3k0025_WYG_045-16b>¶
色如玉脫遺世俗心浩然(蘇子/由集)薄有田園歸去好苦無¶
官况莫来休(陸子/履詩)¶
　　　躁進¶
經自獻其身(記/)不仁者不可以久處約(論/語)¶
子晉國亦仕國也未嘗聞仕如此其急(孟/子)罪莫大於好¶
進(進不以道/文中子)¶
史衛鞅因嬖臣景監以求見秦孝公說以富國強兵之¶
術(通鑑周紀/互入由徑)中書郎王融自恃門第三十内望為公輔¶
<pb:KR3k0025_WYG_045-17a>¶
曰車前無八騶何得稱丈夫(通鑑南/齊武紀)¶
本朝蘇易簡特受太宗顧遇性特躁進罷參政知鄧州¶
年纔逾壯有不勝寒冷之歎贈老僧詩曰憔悴貳卿三¶
十六與師氣味不争多又移書親舊曰退位菩薩難做¶
竟不登強仕而卒世言躁進有夏侯嘉正為館職平生¶
好燒銀常曰吾得見水銀一錢知制誥一日無恨矣俱¶
不諧而卒錢僖公惟演自樞密使為使相歎曰使我於¶
黄紙盡處押一箇字足矣(魏泰東/軒雜録)¶
<pb:KR3k0025_WYG_045-17b>¶
　　　由徑¶
經闚觀女貞亦可醜也(易/)王孫賈曰與其媚於奥寧媚¶
於竈(論/語)皇父卿士番維司徒家伯冢宰仲允膳夫棸子¶
内史蹶維趣馬楀維師氏豔妻煽方處(詩注六人相連/於朝皇父為首)¶
(互入/交結)¶
子不由其道而往者與鑽穴隙之類也　舍正路而不¶
由哀哉(孟/子)¶
史衞鞅因嬖臣景監以求見秦孝公說以富國強兵之¶
<pb:KR3k0025_WYG_045-18a>¶
術(通鑑周紀/互入躁進)蕭至忠自託於太平公主引為刑部尚書¶
(唐中宗紀/互入交結)自大歴以来節度使多出禁軍其禁軍大将¶
皆以倍稱之息貸錢於富室以賂中尉動踰億萬然後¶
得之未嘗由執政至鎮則重斂以償所負及王沛薨裴¶
度韋處厚以髙瑀代之中外相賀曰自今債師鮮矣(通/鑑)¶
(唐文/紀)¶
集捷徑從狹路(阮嗣宗/詠懐)¶
　　　避名¶
<pb:KR3k0025_WYG_045-18b>¶
經爾有嘉謀嘉猷則入告爾后于内爾乃順之于外曰¶
斯謀斯猷惟我后之徳(書/)為人臣之禮不顯諫(禮/記)¶
史臣不專大名善則稱君過則稱已(穀梁宣/公二年)晉師歸范¶
文子後入武子曰無為吾望爾也夫對曰師有功國人¶
喜以逆之先入必屬耳目焉是代帥受名也故不敢(左/成)¶
(二年互/入謙抑)宋平公築臺妨於農收子罕請俟農功之畢公¶
弗許築者謳曰澤門之晳實興我役邑中之黔實慰我¶
心子罕聞之親執朴以行築者而抶其不勉者(左襄十/六年)¶
<pb:KR3k0025_WYG_045-19a>¶
箕子曰爲人臣諫不聽而去是彰君之惡而自託於民¶
也吾不忍為也乃被髪徉狂而為奴(史記/世家)魯朱家隂脫¶
季布之阨及布尊貴終身不見(史游/俠傳)孔光有所薦唯恐¶
人聞名　張安世常有所薦其人来謝安世大恨以為¶
舉賢達能豈有私謝耶絶弗與通　丙吉有舊恩而不¶
言　孔光時有所言輒削草稿以為章主之過以干忠¶
直人臣之大罪也(西漢/本傳)陳重在郎署有郎負息數十萬¶
債主日至煎求無已重密以錢代還郎後覺知厚辭謝¶
<pb:KR3k0025_WYG_045-19b>¶
之重曰非我之為將有同姓名者終不言恵(謝丞後/漢書)韓¶
康採藥賣於長安市三十餘年時有女子買藥康守價¶
不移女子怒曰公是韓伯休那乃不貳價耶康歎曰我¶
本欲避名今小子皆知有我焉用藥為乃遯入霸陵(後/漢)¶
(互入欲/晦而章)諸葛亮茍全性命於亂世不求聞達於諸侯(三/國)¶
(魏明/紀)清畏人知(晉胡/質傳)楊綰不好立名(唐書/本傳)羊祜每薦舉¶
人未嘗知曰拜爵公朝謝恩私室豈人臣之節(晉書/本傳)帝¶
定禍亂而房杜不言功(唐書房/杜贊)婁師徳薦狄仁傑師徳¶
<pb:KR3k0025_WYG_045-20a>¶
不言仁傑不知武后問仁傑曰師徳賢乎曰不知又問¶
之知人乎曰未聞其知人后曰朕用卿師徳薦也(婁師/徳傳)¶
傳記樂毅曰忠臣之去國也不潔其名(戰國/策)山濤為吏¶
部尚書用人皆先密啓然後公奏(通/典)¶
本朝王旦在相位每薦引人未嘗知薦冦凖同中書門¶
下平章事凖入見曰非陛下知臣何以至此真宗具道¶
公所以薦凖始愧歎以為不可及(王旦神/道碑)范鎮論熙寧¶
法制至廢黜不用公既得謝軾往賀之曰公雖退而名¶
<pb:KR3k0025_WYG_045-20b>¶
益重矣公愀然不樂曰君子言聽計從消患於未萌使¶
天下隂受其賜夫使天下受其害而吾享其名吾何心¶
哉(東坡/文)范忠宣公在相位凡薦引人才必以天下公議¶
所薦士未嘗知出於公公亦未嘗示恩意於人(三朝言/行録互)¶
(入徇公/忘私)¶
　　　好名¶
子獨弦哀歌以賣名聲於天下者乎(荘/子)好名之人能讓¶
千乗之國(孟/子)¶
<pb:KR3k0025_WYG_045-21a>¶
史烈士徇名(漢賈誼傳/互入節操)皇甫規自以西州豪傑恥不得¶
與自上書附黨　蔡邕曰孤特一身得託名忠臣死有¶
餘榮(通/鑑)杜預好為後世名嘗言髙岸為谷深谷為陵刻¶
石二碑紀其勲績一沈萬山之下一立峴山之上(晉書/本傳)¶
劉晝每言使我數十卷書行於後世不易齊景之千駟¶
也(北/史)揚巳取名(唐書房/𤣥齡贊)熊執易疏論裴延齡相以示歸¶
登登動色曰願竄吾名雷霆之下君難獨處(歸登傳互/入疾惡)¶
傳記謝敷字慶緒隠若耶山初月犯少㣲星少㣲一名¶
<pb:KR3k0025_WYG_045-21b>¶
處士星時戴逵名著於敷時人憂之俄而敷死故會稽¶
人嘲曰吳中髙士要死不得死(孫氏晉陽秋/互入失望)¶
集賣身買得千年名(李太/白)士生為名累有佀魚中鈎(韓/集)¶
古人貴身没而名存(皇甫/湜)唯將道業為芳餌釣得髙名¶
直至今(杜荀/鶴)¶
　　　掠美¶
經(闕/)¶
子賣聲名於天下(荘/子)¶
<pb:KR3k0025_WYG_045-22a>¶
史已惡而掠美為昏(左/傳)管晏暴君之過取身後名(唐馬/周傳)¶
　　　市恩¶
經(闕/)¶
子(闕/)¶
史吕相曰我有大造於西也(左桓十/三年)陳氏以家量貸而¶
以公量收(左/)賣弄國恩(東漢馮/勤傳)¶
集奪我身上煖買爾眼前恩(白樂/天)見危者已墜而欲援¶
觀鬬者將死而方救(皮日休互入/不成恩恵)¶
<pb:KR3k0025_WYG_045-22b>¶
　　　安靜¶
經無作聰明亂舊章　罔以側言改厥度　君罔以辨¶
言亂舊政(書/)不愆不忘率由舊章(詩/)静而後能安安而¶
後能慮(記大/學)仍舊貫如之何何必改作(論/語)¶
子治國而數變法則民苦之是以有道之君貴虛静重¶
變法也(韓/子)¶
史聖人不易民而教智者不變法而治因民而教者不¶
勞而成功縁法而治者吏習而民安之(史商/鞅傳)不變不革¶
<pb:KR3k0025_WYG_045-23a>¶
黎庶攸寧(太史公/自序)利不百不變法法古無過循禮無邪¶
(史記/商鞅)參代何為相國舉事無所變更一遵何之約束擇¶
郡國吏長大(取年長/大者)訥於文辭謹厚長者召除為丞相¶
史吏言文深刻欲務聲名輒斥去之(曺參/傳)蕭曺為相鎮¶
以無為(漢刑/法志)蕭何為法較若畫一曹參代之守而勿失¶
載其清浄民以寧一　曹參去齊屬其後曰以獄市為¶
寄謹勿擾也(本/傳)為政貴因循而重改作(前/漢)蕭規曹隨(揚/雄)¶
(傳/)循髙祖之法則治不循則亂(西漢梅/福傳)安静之吏悃愊¶
<pb:KR3k0025_WYG_045-23b>¶
無華(東漢/章紀)襄城令劉方吏民同聲謂之不煩雖未有他¶
異斯亦殆近之矣(通鑑漢/和紀)安静之吏日計不足月計有¶
餘(東漢安紀互/入不可淺量)陸象先曰天下無事當静之於源亦何¶
不簡前後為治其政如一　陸象先嘗謂人曰天下本¶
無事但庸人擾之爾苟清其源何憂不治(通/鑑)¶
傳記利不百者不變俗功不什者不易器(戰國/䇿)¶
集無波古井水(白侍/郎)静者心多妙(杜/詩)¶
本朝古井無由波　湛然如古井終嵗不復瀾(東/坡)¶
<pb:KR3k0025_WYG_045-24a>¶
　　　自作不靖¶
經罪自已招無所怨咎(易/)自作弗靖　惟汝自生毒乃¶
敗禍姦宄以自灾于厥身　起穢以自臭　自作孽不¶
可逭(書/)自求辛螫　下民之孽匪降自天噂沓背憎職¶
競由人　自貽伊慼(詩/)¶
子助之長者揠苗者也非徒無益而又害之(孟/子)所謂無¶
病而自灸者也(荘/子)三王既已定法度制禮樂而傳之有¶
不用而改自作何以異於變易牙之和更師曠之律(荀/子)¶
<pb:KR3k0025_WYG_045-24b>¶
史沈尹戌曰吾子殺人以興謗今吾子好讒以自危也¶
(左/傳)變古亂常不死則亡(史記晁錯傳/論互入紛擾)何乃取髙皇帝約¶
束紛更之為(史記汲黯傳/互入紛擾)有短垣而自踰之(吳/語)¶
集狐九尾而自擾(左太沖/魏都)艾骨自瘡(燕公/表)遂自顚倒若¶
杵投臼(韓/集)滅六國者六國也非秦也族秦者秦也非天¶
下也(杜牧/之)人養虎被虎嚙人媚蟇被蟇瞎乃知恩非類¶
一一自作孽(盧/仝)無風自飄簸(韓南/山詩)¶
　　　喜功生事¶
<pb:KR3k0025_WYG_045-25a>¶
經無作聰明亂舊章(書互入/安静)¶
子(闕/)¶
史小人之性釁於勇嗇於禍以足其性而求名焉者(左/襄)¶
(二十六年釁/動也嗇貪也)好興事舞文法(史記汲/黯傳)陸象先曰天下本¶
無事但庸人擾之(通鑑/唐紀)陸長源性剛刻多更張舊事(通/鑑)¶
(唐徳/宗)¶
　　　簡易¶
經夫乾確然示人易矣夫坤隤然示人簡矣　易則易¶
<pb:KR3k0025_WYG_045-25b>¶
知簡則易從易知則有親易從則有功易簡而天下之¶
理得矣　易簡之善配至徳(易/)大樂必易大禮必簡(禮/記)¶
子君子之道有四易簡而易用也要而易守也炳而易¶
見也法而易言也(揚/子)¶
史夫政平易近民民必歸之(史記魯/世家)石慶於兄弟最為¶
簡易(本/傳)為人簡易佚蕩(揚雄傳互/入氣槩)莫府省文書(李廣/傳)文¶
書調役務從簡寡(通鑑漢/光武)¶
　　　紛擾¶
<pb:KR3k0025_WYG_045-26a>¶
經禮煩則亂(書/)蕩而不静　水煩則魚鼈不大(記/)¶
子何為紛紛然(孟/子)膠膠擾擾(荘/子)風波駭而魚鼈擾於淵¶
織羅密而羽禽躁於澤豺狼衆而走獸劇於林爨火猛¶
而小鮮糜於鼎也(抱朴/子)¶
史何乃取髙皇帝約束紛更之為(汲黯傳互入/自作不靖)太史公¶
曰變古亂常不死則亡(史記晁錯互/入自作不靖)輷輷殷殷若三軍¶
之衆(史記蘓/秦傳)如蝟毛而起(賈誼/傳)¶
傳記千載遵行持為故事一朝糾正必驚愚俗(史/通)¶
<pb:KR3k0025_WYG_045-26b>¶
集鼇戴山抃何以安之(楚/辭)洪波振壑川無恬鱗驚飇拂¶
野林無静柯(殷仲/文表)雲海方蕩潏孤鱗安得寧(陳子昂互/入世路嶮)¶
(&KR0470;/)環四海以為鼎跨九垠以為爐㸑以毒燎煽以虐焰¶
其人沸湧灼爛號呼騰蹈莫有救止(栁/文)¶
本朝擾擾如一鼎之沸安有清冷處(諸儒/鳴道)¶
　　　喧譁¶
經民興胥漸泯泯棼棼(書/)如蜩如螗如沸如羮(詩/)¶
史諸將盡讙(通鑑/髙紀)國中語口籍籍(西漢江/都王傳)一營大譟(唐/書)¶
<pb:KR3k0025_WYG_045-27a>¶
集衆鳥萃而啾號兮沸洲渚以連山(栁/文)喧啾百鳥羣(韓/集)¶
本朝春蛙夏蜩更嘈雜土蚓壁蟫何碎瑣(黄魯/直詩)荒池暮¶
夜蛙閤閤食案白日蠅營營(陸游/詩)¶
　　　謙抑¶
經善世而不伐　謙尊而光卑而不可踰　謙謙君子¶
卑以自牧　無不利撝謙　天道虧盈而益謙地道變¶
盈而流謙鬼神害盈而福謙人道惡盈而好謙(互入/儆戒)以¶
貴下賤　勞謙君子有終吉子曰勞而不伐有功而不¶
<pb:KR3k0025_WYG_045-27b>¶
徳厚之至也語以其功下人者也　有大者不可以盈¶
故受之以謙　用壯處謙壯乃全也(易/)不自滿假　推¶
賢讓能庶官乃和(書/)非其臣則答拜之　善則稱人過¶
則稱已　不自尚其事不自尊其身儉於世而寡於欲¶
讓於賢卑已而尊人小心而畏義　君子不自大其事¶
不自尚其功　后稷欲行之浮於名也(言其/謙)君子雖自¶
卑而民敬尊之(禮記言謙者/所以成其徳)子曰君子之道四丘未能¶
一焉所求乎子以事父未能也所求乎臣以事君未能¶
<pb:KR3k0025_WYG_045-28a>¶
也所求乎弟以事兄未能也所求乎朋友先施之未能¶
也(記中/庸)客車不入大門(記/)孟之反不伐奔而殿將入門¶
策其馬曰非敢後也馬不進也　不恥下問　以能問¶
於不能以多問於寡有若無實若虛(論/語)¶
子損其自多以虚受之故能成其博也　富貴而下人¶
何人不與(家/語)附之以韓魏之家如其自視欿然則過人¶
逺矣(孟/子)江海之所以為百谷王者以其善下之也(老/子)盛¶
徳若不足　人皆取先己獨取後人皆取實己獨取虛¶
<pb:KR3k0025_WYG_045-28b>¶
(荘/子)爵益髙者意益下功益大者心益小(晏/子)¶
史晉師歸范文子後入武子曰無為吾望汝也夫對曰¶
師有功國人喜以逆之先入必屬耳目焉是代帥受名¶
也故不敢(左成二年/互入避名)孔子在位聴訟文辭有可與人共¶
者弗獨有也(史記孔/子世家)温良謙退不以行能驕人(漢藝/文志)尹¶
翁歸温良謙退不以行能驕人　衞綰不與他將争有¶
功常遜他將(前漢/書)征西功若丘山猶自以為不足(馮異/傳)¶
趙咨曰吳國如臣之比車載斗量不可勝數(三國/志)唐彬¶
<pb:KR3k0025_WYG_045-29a>¶
與王濬共伐吳彬知賊冦已殄孫皓将降未至建鄴二¶
百里稱疾遲留以示不竸(晉書/本傳)吳陸抗敗羊祜還貌無¶
矜色謙沖如常(晉武/紀)庾亮嘗謂周顗曰諸生咸以君方¶
樂廣顗曰何乃刻畫無鹽唐突西施也(晉書/本傳)帝命髙熲¶
與賀若弼論平陳事熲曰臣文吏耳焉敢與大將論功¶
(通鑑隋/髙紀)楊盈川曰吾愧在盧前(唐王/勃傳)徐知誥曰吾今老¶
矣猶未徧達時事(通鑑唐/路王)¶
集忌功名之過已惡寵辱之踰量(陸士衡/賦序)師道光而心¶
<pb:KR3k0025_WYG_045-29b>¶
愈讓人爵貴而心愈恭(白傅/集)誡滿持全居豐守約(司空/圖文)¶
假令有取亦不敢為人師為人師且不敢况敢為子師¶
乎(栁文互/入師類)¶
本朝蘇子容云歐公不言文章而喜談政事君謨不言¶
政事而喜論文章各不矜其所能也(蘇子/談訓)逢場作戯真¶
呈拙誤筆成蠅豈所長(陳後/山詩)經術貂蟬續狗尾文章瓦¶
釡作雷鳴(黄魯/直詩)¶
　　　驕矜¶
<pb:KR3k0025_WYG_045-30a>¶
經滿招損　志自滿九族乃離　謂人莫己若者亡(互/入)¶
(妄自/尊大)有其善喪厥善矜其能喪厥功　驕淫矜誇將由¶
惡終(書互入/稔惡)¶
子子曰持滿而能久者未嘗有也故曰自賢天下之至¶
善言不聞於耳(家/語)¶
史郤至與單襄公語驟稱其伐(左成十/六年)晉叔向曰寡君¶
有甲車四千乗在雖以無道行之必可畏也况其率道¶
何敵之有牛雖瘠僨於豚上其畏不死(左昭十/三年)君子稱¶
<pb:KR3k0025_WYG_045-30b>¶
其功以加小人小人伐其技以馮君子(左襄十三年互/入兩不相下)¶
衞侯衎復歸於衞大夫逆於境者執其手而與之言道¶
逆者自車揖之逆於門者頷之而已(左襄二十六年/互入不能悔禍)齊¶
桓公自稱曰寡人兵車之會三乗車之會六九合諸侯¶
一匡天下昔三代受命何以異於此乎(史記齊/世家)范武子¶
謂文子曰爾何知而三掩人於朝(國語互/入教子)國君而驕人¶
則失其國大夫而驕人則失其家(通/鑑)自矜功伐(史記/項羽)伐¶
則掩人(前漢五/行志)桓榮為太子少傅帝賜以輜車乗馬榮¶
<pb:KR3k0025_WYG_045-31a>¶
大會諸生陳其車馬印綬曰今日所蒙稽古之力也(東/漢)¶
(本傳互/入淺中)應劭自贊曰故太山太守應中逺北面稱弟子¶
何如𤣥笑曰仲尼之門考以四科回賜之徒不稱官閥¶
劭有慙色(後漢鄭/𤣥傳)光武謂臧宫云常勝之家難以慮敵¶
(後/漢)張紘見魏陳琳武庫賦與琳書深歎美之琳曰可謂¶
小巫見大巫神氣殫矣(吳志互入小/巫見大巫)石虎曰我家父子¶
自非天壊地陷當復何愁(晉書/載記)司徒義康耳目所經終¶
身不忘好於稠人廣席標題所憶以示聰明(宋太/祖紀)韓顯¶
<pb:KR3k0025_WYG_045-31b>¶
宗白頃聞鎮南將軍王肅獲賊二三人驢馬數匹皆為¶
露布(齊髙/祖紀)裴植為尚書志氣驕滿每謂人曰非我須尚¶
書尚書亦須我(梁髙/祖紀)後魏楊大眼謂同寮曰吾之今日¶
所謂蛟龍得水之秋也自此一舉不復與諸君齊列矣¶
(後魏/書)李密得唐髙祖書示其下曰唐公見推天下不足¶
定於是不虞義師而專意於世充(唐/書)王福畤少子有文¶
嘗詫韓思彦思彦戯曰君有譽兒癖(唐書王/勃傳)¶
傳記章孝標及第後寄白樂天詩曰及第全勝十政官¶
<pb:KR3k0025_WYG_045-32a>¶
金湯鍍了出長安馬頭漸入揚州路為報時人洗眼看¶
(摭/言)¶
集百勝難慮敵(劉賓/客)¶
　　　妄自尊大¶
經侮慢自賢　自廣以狹人　謂人莫己若者亡(書/)¶
子好臣其所教而不好臣其所受教(孟/子)盜跖謂孔子曰¶
長大美好人見而恱者此吾父母遺徳汝雖不吾譽吾¶
不自知耶(荘/子)¶
<pb:KR3k0025_WYG_045-32b>¶
史以為皆出已下(史記殷/本紀)其辭自稱天地所生日月所¶
置匈奴大單于(漢文/紀)馬援曰子陽井底蛙耳而妄自尊¶
大(公孫/述)郄詵曰臣對䇿為天下第一猶桂林之一枝崑¶
山之片玉(晉書/本傳)宜都王穆夀自恃任位以為人莫己若¶
謂其子師曰但令我兒及我亦足勝人不須苦之(後魏/書)¶
鄭仁表自謂門地人物文章具美嘗曰天瑞有五色雲¶
人瑞有鄭仁表(唐/書)杜審言嘗與人曰吾文章當得屈宋¶
作衙官吾筆當得王羲之北面(唐書本傳/互入誕妄)¶
<pb:KR3k0025_WYG_045-33a>¶
傳記魏收云我視沈約正如奴耳(闗東風/俗傳)¶
本朝韓浦韓洎咸有詞學浦嘗輕洎語人曰吾兄為文¶
譬如繩樞草舍聊庇風雨予之為文是造五鳳樓手(筆/談)¶
(互入譽/己毁人)雀兒来往颺風髙下視鷹鸇氣意豪自謂能生¶
千里翼黄昏依舊入蓬蒿(古今/詩話)¶
　　　倔彊¶
經愚而好自用賤而好自專(記中庸互/入専擅)¶
子子曰君子而彊氣則不得其死小人而彊氣則刑戮¶
<pb:KR3k0025_WYG_045-33b>¶
荐臻(家/語)既不能令又不受命　是猶弟子而恥受命於¶
先師也(孟/子)人有三不祥幼而不肯事長賤而不肯事貴¶
不肖而不肯事賢是人之三不祥也　勢不在人上而¶
羞為人之下是姦人之心也(荀/子)¶
史既不能強又不能弱(左僖/七年)屈彊於此(西漢陸/賈傳)保殘守¶
缺挾恐見破之私意而無從善服義之公心(西漢劉/歆傳)曺¶
景宗為人自恃尚勝每作書字有不解不以問人皆以¶
意造(南齊書/本傳)遣裴度至魏博宣慰以錢五百萬緍賞軍¶
<pb:KR3k0025_WYG_045-34a>¶
士六州百姓給復一年軍士受賜歡聲如雷成徳鄆兖¶
使者數輩見之歎曰倔彊者果何益乎(通鑑唐憲宗互/入人心易感)¶
傳記不循經典自任胸懐(史/通)惟蛇舊所識實憚口眼獰¶
開籠聽其去鬱屈終不平(韓/集)¶
集譬猶鷇卵始生翰毛而便陸梁放肆(陳孔/璋檄)¶
　　　韜藏¶
經六四括囊无咎无譽　用晦而明　聖人以此洗心¶
退藏于密　明夷務暗(易/)不顯其光　靡哲不愚(詩/)衣¶
<pb:KR3k0025_WYG_045-34b>¶
錦尚絅惡其文之著也(記中/庸)有美玉於斯韞匵而藏諸¶
　邦無道則可卷而懐之(論/語)¶
子大成若缺大盈若沖大直若屈大巧若拙大辯若訥¶
　光而不耀(老/子)千金之珠必在九重之淵(列/子)樸素而天¶
下莫能與之争美　大白若辱盛徳若不足(荘/子)美珠不¶
文質有餘也(淮南/子)仁哉樂毅善藏其用(文中/子)¶
史子房無知名無勇功(太史公/自序)直不疑所臨為官惟恐¶
人知其為吏跡不好立名稱(史記/本傳)良賈深藏若虛君子¶
<pb:KR3k0025_WYG_045-35a>¶
盛徳容貌若愚(史記老/子傳)丙吉為人深厚不伐善自曽孫¶
遭遇吉絶口不道前恩故朝廷莫能明其功也(通鑑漢/宣紀)¶
鄧禹勲成智隠静其如愚(後漢/本傳)范&KR0110;曰黄憲言論風㫖¶
無所傳聞(東/漢)匿景藏采不揚華藻(東漢孟/嘗傳)管寧曰潛龍¶
以不見成徳(通鑑/後漢)諸將每論功伐復未嘗有言帝輒曰¶
賈君之功我自知之(通鑑漢/光紀)假令奮趐則能陵勵𤣥霄¶
騁足則能追風躡景猶欲戢勁翮於鶴鷃之羣藏逸跡¶
於跛驢之伍(晉書葛/洪傳)栁芳曰𤣥齡佐太宗定天下及終¶
<pb:KR3k0025_WYG_045-35b>¶
相位凡三十二年天下號為賢相然無跡可尋亦至矣¶
故太宗定禍亂而房杜不言功(通鑑唐/太宗)¶
傳記吾聞聖人不居朝廷必在巫醫(嵇康髙/士傳)王湛隠徳¶
人莫之知雖兄弟宗族亦以為癡(世/說)金石生於沙中豫¶
章産於幽谷(新/語)¶
集巧倕不斷(楚/辭)曖曖内含光(崔子玉/座右銘)退不飾詩書以驚¶
愚進不賈名聲於天下(江文/通書)立言必雅未嘗顯其所長¶
(王文憲/集序)緒言餘論藴而莫傳(劉孝/標書)明不外飾黙昭於𤣥¶
<pb:KR3k0025_WYG_045-36a>¶
機敏實内融養蒙於用晦　有天下大名而不以矜人¶
(陳子/昂集)瓊草隠深谷(李白/集)忌滿光恒缺(駱賓/王)韜爾智斧無¶
為自伐(劉賓/客)玉櫝不啓焉能瑕疵(劉賓/客)彼惟恐入山之¶
不深入林之不密其影響昩昩惟恐聞於人也　幽塞¶
未光彌縮銛利(韓/文)匿徳藏光退居保和　梓人善運衆¶
工而不伐藝(栁/文)且免材為累何妨拙有機(杜牧/之)用光本¶
於藏曜履行期於滅跡(張九/齡文)神醫不言術　囊藏透穎¶
錐欲知花好處偏在最深叢(元稹/集)晦即全身藥明為伐¶
<pb:KR3k0025_WYG_045-36b>¶
性兵(互入/儆戒)廟算無遺䇿天兵不戰功(白侍/郎集)匣刃不試(吕/和)¶
(叔/文)韜用而光潔　不喜伐露衆人皆察察而我獨昏昏¶
(文/粹)¶
本朝歐公知潁州吕公著為通判為人有賢行而深自¶
晦黙時人未甚知公後還朝力薦之(遺事互/入知人)乍為含垢¶
千尋濁不作矜人一掬清(僧參/寥子)¶
　　　不求人知¶
經不患人之不已知患不知人也　子曰人不知而不¶
<pb:KR3k0025_WYG_045-37a>¶
愠不亦君子乎(論/語)¶
子芝蘭生於深林不以無人而不芳(家/語)為善於家(荀/子)舟¶
浮江海不為莫乗而沈君子行道不為莫知而止(文/子)荃¶
蓀孤植不以巖隠而歇其芳石泉潛流不以澗幽而不¶
清(列/子)¶
集蘭之猗猗揚揚其香不採而佩於蘭何傷(韓/文)如楩楠¶
生於深林未始自貴而度材者一盼歆然在懐(劉賓/客)無¶
人自芳馨(白侍/郎)¶
<pb:KR3k0025_WYG_045-37b>¶
本朝不以遊人只自芳(陳後/山詩)¶
　　　表襮¶
經小人之道的然而日亡(記中/庸)¶
子飾智以驚愚修身以明汙昭昭乎如掲日月而行(荘/子)¶
的的者獲提提者射(淮南/子)¶
史為天下表的(通鑑漢/光武)虛名無實徒足為世之質的將¶
安用之(晉安/紀)王勃等有才而浮躁衒露(裴行/儉傳)皓皓者易¶
汙嶢嶢者難全(魏徵/傳贊)揚已取名瞭然使戸曉者盖房杜¶
<pb:KR3k0025_WYG_045-38a>¶
之細耶(唐/書)¶
傳記鵠的非咎罪於人少長貴賤則同心以貫之何也¶
惡其示人以難也(戰國/策)郝隆七月七日日中仰卧人問¶
其故答曰我晒腹中書(世/說)¶
集露才揚已(班固說/楚辭)木秀於林風必摧之堆出於岸流¶
必湍之(李蕭逺運命論/互入因才取禍)¶
本朝昭昭然自為的於天下使天下之過者莫不欲援¶
弓而射之(東坡孟/子論)¶
<pb:KR3k0025_WYG_045-38b>¶
　　　衒鬻¶
經自獻其身(禮/記)¶
子自鬻以成其君(孟/子)大冶鑄金金踴躍曰我且必為鏌¶
鋣大冶必以為不祥之金(荘/子)¶
史漢武初即位四方士上書自衒鬻者以千數(東方/朔傳)有¶
郎功髙不調自言安世安世應曰君之功髙明主所知¶
人臣執事何長短而自言乎(通鑑漢/宣紀)謝萬善自&KR0247;曜(晉/書)¶
(本/傳)舒元輿自負才有過人者銳進取太和中獻文闕下¶
<pb:KR3k0025_WYG_045-39a>¶
久不得報上書自言馬周張嘉貞代人作奏卒為名臣¶
今臣備位於朝自陳文章凡五晦朔不一報竊自謂才¶
不後周嘉貞也(新唐書/本傳)武后時和逢堯負鼎詣闕下上¶
書自言願助天子和飪百度(唐書/本傳)¶
集自衒自媒者士女之醜行也干時求進者道家之明¶
忌也(曺子建求/自試表)¶
　　　推遜¶
經帝咨禹平水土禹讓於稷契及臯陶咨垂共工垂讓¶
<pb:KR3k0025_WYG_045-39b>¶
於殳斨暨伯與咨益作虞益讓於朱虎熊羆咨伯作秩¶
宗伯讓於夔龍　推賢讓能庶官乃和(書互入/謙抑)善則稱¶
人　觴酒豆肉讓而受惡衽席之上讓而坐下朝廷之¶
位讓而就賤　君子尊讓則不争不争則逺於鬬辨矣¶
不鬬辨則無暴亂之禍矣斯君子之所以免於人禍也¶
(禮/記)如其禮樂以俟君子(論/語)¶
子辭讓之心禮之端也(孟/子)夫惟不爭故無尤　聖人之¶
道為而不争　夫惟不争故天下莫能與之争(老/子)如其¶
<pb:KR3k0025_WYG_045-40a>¶
制作以俟明哲(文中/子)¶
史秦伯享晉公子子犯曰吾不如衰之文也請使衰從¶
(公子重耳也衰趙衰/也左襄二十三年)晉郤伯見公曰子之力也夫對曰¶
君之訓也二三子之力也臣何力之有焉范叔見勞之¶
如郤伯對曰庚所命也克之制也燮何力之有焉欒伯¶
見公亦如之對曰燮之詔也士用命也書何力之有焉¶
(左成/二年)范宣子讓其下皆讓(左互入/表率)相如退而讓頗名重¶
太山(史記本/傳論)相如每朝會不與亷頗同列望見亷頗引¶
<pb:KR3k0025_WYG_045-40b>¶
車避匿(本/傳)張儀曰蘇君之時儀何敢言(史記張/儀傳)陳平曰¶
髙祖時勃功不如臣及誅諸吕臣功亦不如勃願以右¶
丞相讓勃(通鑑漢/髙后)舜命九官濟濟相遜(前漢劉/向傳)衛綰有¶
功常讓他將(西漢/本傳)事有功善推之於下(通鑑/漢宣)唐彬與王¶
濬共伐吳彬知賊冦已殄孫皓將降未至建鄴二百里¶
稱疾遲留以示不競果有先到者争物後到者争功(晉/書)¶
(本/傳)以鼎足任重而終辭三事固求罷職(晉書載記/湯鶩傳)臣有¶
何功可以堪之何心可以安之身辱髙任顚覆尋至願¶
<pb:KR3k0025_WYG_045-41a>¶
守先人之敝廬豈可得哉臣不能推其徳達其功使聖¶
聴知勝臣者多未達者不少假令有遺徳於版築之下¶
有隠才於屠釣之間而朝議用臣不以為非臣處之不¶
以為愧所失豈不大哉臣忝竊雖久未若今日兼文武¶
之極寵等宰輔之髙大也(晉/書)上賞謝朓之功遷尚書吏¶
部郎朓上表三讓上不許中書疑朓之未及讓國子祭¶
酒沈約曰近世小官不讓遂成常俗謝吏部今授超階¶
讓别有意夫讓出人情豈闗官之大小耶(南史謝/朓傳)隋髙¶
<pb:KR3k0025_WYG_045-41b>¶
熲深避權勢上表遜讓於蘇威(通鑑/陳紀)盧懐慎同平章事¶
自以才不及姚崇事皆推而不專(唐書/本傳)孜孜奉國知無¶
不為臣不如𤣥齡兼資文武出將入相臣不如靖敷奏¶
詳明出納惟允臣不如彦博濟煩治劇衆務必舉臣不¶
如胄以諌諍為心恥君不及堯舜臣不如徵(唐王珪傳/互入明於)¶
(自/知)每議事𤣥齡必曰非如晦莫籌之及如晦至卒用𤣥¶
齡䇿也(杜如/晦傳)¶
本朝迺者河決澶淵毒流淮泗百堵皆作盖僚吏之劬¶
<pb:KR3k0025_WYG_045-42a>¶
勞一版不沈本朝廷之威徳而臣下掠衆美上貪天功¶
獨竊璽書之榮以為私室之寶(東坡徐/州謝表)¶
　　　貪功¶
史貪天之功以為己力(左僖二/十四年)吳起事魯君齊人攻魯¶
魯欲以爲將起娶齊女為妻而魯疑之起欲就名遂殺¶
其妻以明不與齊也(史記本傳/互入殘忍)諸將争功紛紛不已淮¶
安王神通曰房𤣥齡杜如晦等專弄刀筆功居臣上(通/鑑)¶
(唐太/宗)¶
<pb:KR3k0025_WYG_045-42b>¶
傳記齊欲伐魏淳于髠曰韓盧天下之疾犬東郭逡海¶
内之狡兔盧逐逡環山者三騰山者五兔極於前犬廢¶
於後犬兔俱罷各死其處田夫見而擅其功(戰國䇿互/入與人為)¶
(地/)¶
　¶
　¶
　¶
　記纂淵海卷四十五¶
