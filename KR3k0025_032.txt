# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:33.777791
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷三十二
<pb:KR3k0025_WYG_032-1a>¶
欽定四庫全書¶
　記纂淵海卷三十二　　　宋　潘自牧　撰¶
　　職官部¶
　　　祭酒¶
經帝曰夔命汝典樂教胄子(書/)¶
史漢置博士至東京凡十四人而聰明有威重者一人¶
為祭酒(漢/書)晉咸寜四年立國子學置祭酒一人永嘉中¶
又置儒林祭酒一人以杜夷為之當為訓範總統學中¶
<pb:KR3k0025_WYG_032-1b>¶
衆事(晉/書)荀卿年五十始来學於齊襄王時最為老師三¶
為祭酒焉(史/記)南齊何𦙍為國子祭酒與太子中庶子王¶
瑩並為侍中時𦙍輩作祭酒疑所服陸澄博古亦不能¶
定遂以𤣥服臨試後羣議乃用朱衣自此始(南/史)晉袁瓌¶
為國子祭酒時喪亂之後禮教陵遲瓌上疏云請得給¶
其宅地備其學徒帝從之國學之興自瓌始(晉/史)¶
傳記隋元善賜江楊縣公後遷國子祭酒時帝親臨釋¶
奠命善講孝經於是敷陳義理兼之諷諫上大恱曰聞¶
<pb:KR3k0025_WYG_032-2a>¶
江楊之說更起朕心(續通/典)唐賀徳仁少與從兄徳基俱¶
為國子祭酒時人語曰學行可師賀徳基文質彬彬賀¶
徳仁　楊嶠為國子祭酒引尹知章范行恭趙𤣥黙為¶
學官皆名儒冠(並同/上)楊汪為國子祭酒帝令百僚就學¶
與汪講論通儒碩論雖鋒起皆不能屈(陳先生/行狀)¶
集冠帶橋門路雍容俊士闗微言尊噩噩小道屏閒閒¶
禮樂髙千古詩書到百蠻斯文知未冺璧水尚如環(朱/行)¶
(中/詩)㡬度見詩詩總好及觀標格過於詩平生不㑹藏人¶
<pb:KR3k0025_WYG_032-2b>¶
善到處逢人說項斯(楊祭/酒詩)聖恩若許留太學諸生講解¶
得切磋(韓/愈)¶
本朝國子監有判監事有管勾監事侍制以上則為判¶
餘為管勾(㑹/要)熙寜初詔用經術取士廣闢黌舎分為三¶
學增置生徒總二千八百人朝廷育才於斯為盛(續㑹/要)¶
及元豐中復正官名置國子監祭酒掌三學之教法政¶
令(同/上)楊龜山兼國子祭酒上喜曰老成無逾卿者(言行/錄)¶
馮元仁宗朝判國子監故事國子監必宿儒典領元與¶
<pb:KR3k0025_WYG_032-3a>¶
孫奭並命輿論大服(東都/亊略)¶
　　　國子司業¶
史唐陽城為司業直言得罪太學諸生何蕃季償等二¶
百人頓首闕下請留城(唐/書)孔頴達子志終志終子恵元¶
三世司業時人美之(並唐/書)張參為國子司業年老嘗手¶
寫九經以為讀書不如寫書(唐/史)韓愈為國子司業竇公¶
墓誌云公誨於國學也嚴以得禮扶善遏過明上下之¶
分以躬先之恂恂愷悌得師之道(同/上)郭山暉累遷國子¶
<pb:KR3k0025_WYG_032-3b>¶
司業景龍中帝昵狎近臣及修文學士詔徧為伎餘臣¶
各有所陳而暉乃誦鹿鳴蟋蟀篇未畢中書令李嶠以¶
近規諷止之帝嘉其直下詔褒(唐/書)凡六學生每歲有業¶
成上於監者以其業與祭酒司業試之(隋/志)¶
傳記隋煬帝大業三年於國子監初置司業一人唐置¶
二人從四品副貳祭酒通判監事龍朔二年改為少司¶
成咸亨初復舊凡祭酒司業皆儒重之官非其人不居¶
(通/典)唐陽僑為國子司業好學喜勤善誘後生修講舎人¶
<pb:KR3k0025_WYG_032-4a>¶
以為善職(分/紀)陽城引諸生告之曰學者所以學為忠孝¶
也諸生有乆不省親者乎明日還養者二十輩有三年¶
不歸侍者斥之簡孝秀徳行升堂上沈酗不率教者罷¶
之生徒斤斤皆有法度(通/典)¶
集才難孰為吾君惜果漏寜容我輩先熟路長驅聊緩¶
步百金一發不虛弦(陳後山送/詹司業詩)命樂正之官輔司成之¶
教往祇厥職母使陽城韓愈之流專美前世(欒城徐/盛喬制)司¶
業武公少儀於是總太學儒官三十有六人列燕於祭¶
<pb:KR3k0025_WYG_032-4b>¶
酒之堂(韓文公/聽琴序)¶
本朝元豐正名置司業掌三學之教法政令(續㑹/要)初除¶
朱服(職/略)建炎三年省紹興十二年復置(中興/㑹要)隆興併省¶
司業不許與祭酒並除乾道七年欲除劉焞孝宗曰司¶
業乃祭酒之貳並置何妨於是始並置(孝宗/㑹要)師氏之位¶
惟其能(南豐/擬制)王大寶知袁州暇日尋理舊所著述得周¶
易證義十卷毛詩國風證義六卷表進上謂宰相曰王¶
大寶所進書深得經㫖其以國子司業兼崇政殿說書¶
<pb:KR3k0025_WYG_032-5a>¶
召賜五品服(胡澹/菴集)¶
　　　監丞¶
傳記隋置三人唐一人掌判監事凡六學生每歲有業¶
成上於監者以其業與司業祭酒試之登第者白祭酒¶
上於尚書禮部(六/典)¶
集設屬成均參釐政令庶事之務惟丞是司(胡端/平制)靈臺¶
崇崇兮洞膠轕以綿延中有珍木兮鬱森森以芊芊(王/履)¶
(員/賦)學為教原丞為糾局生於學者表王化之大同植於¶
<pb:KR3k0025_WYG_032-5b>¶
㕔者知宦政之無曲　樂我皇道彰我聖年依君仁義¶
之圃對君翰墨之筵(並同/上)¶
本朝景祐二年孫祖徳請於直講京官内差一員充監¶
丞詔學官兼領掌錢穀出納之事(四朝/志)元豐定制置祭¶
酒司業掌三學之教法政令而監之事則丞與焉(續㑹/要)¶
建炎三年省紹興十二年復置(中興/㑹要)趙鼎先是國子監¶
丞張戒上書幾八千言自謂恐聖意上謂宰執曰朕熟¶
覽之其憂國愛君之心誠可嘉朕大開言路以防壅蔽¶
<pb:KR3k0025_WYG_032-6a>¶
自欲賞之趙鼎不答沈與求曰陛下如此何患不聞盡¶
言(言行/錄)¶
　　　博士¶
史六國時有博士掌通古今後漢博士凡十四人叔孫¶
通為博士初制漢禮(漢/書)賈誼頗通諸書召為博士(同/上)董¶
仲舒為景帝時博士下帷講誦三年不窺園非禮不行¶
(漢/紀)漢賈誼年二十餘文帝召為博士年最少有詔議諸¶
先生未能言誼盡為對人人各如其意所出諸生於是¶
<pb:KR3k0025_WYG_032-6b>¶
以為能文帝恱之超遷一歲至太中大夫(漢/書)後漢朱浮¶
以國學既興廣博士之選上書曰博士之官為天下宗¶
師使孔聖之言傳而不絶(本/傳)後魏崔逸為國子博士每¶
公事逸常被詔獨進博士特命自逸始(魏/史)唐李絳請崇¶
國學上䟽曰博士有倚席之譏(唐/書)¶
傳記晉咸寜四年初置國子博士一人皆取履行清淳¶
通明典義梁置五經博士各一人唐增置二人孔子之¶
後孔忠生武及安國武生延年延年生霸安國延年皆為¶
<pb:KR3k0025_WYG_032-7a>¶
武帝博士霸亦昭帝末為博士霸生光成帝初舉為博¶
士漢文帝時申公為詩最精以為博士申公為詩傳號¶
曰魯詩京房受易梁人焦延夀房授東海殷喜河東姚¶
平河南𢎞乗皆為郎由是易有京氏之學(魯國先/賢傳)漢文¶
帝時博士朝服𤣥端章甫冠(通/典)唐盖文懿武徳初歴國¶
子助教時髙祖引於秘書省學教授王公之子時文懿¶
為博士文懿常開講發毛詩題公卿咸更相問難文懿¶
發揚風雅甚得人之致敬　唐大厯初禮部侍郎許善¶
<pb:KR3k0025_WYG_032-7b>¶
心舉徐文逺與包愷褚徽陸徳明魯達為學館遂擢文¶
逺國子博士愷等並為太常博士皆一時之最(唐/書)¶
集諸公衮衮登臺省廣文先生官獨冷甲第紛紛厭梁¶
肉廣文先生飯不足先生有道出羲皇先生有才過屈¶
宋徳尊一代常坎軻名垂萬古知何用先生蚤賦歸去¶
来石田茅屋荒蒼苔儒術於我何有哉(杜甫/詩)儒庠恣游¶
息聖籍飽商確(韓/詩)¶
本朝國子監無博士有直講八人熙寜改為太學博士¶
<pb:KR3k0025_WYG_032-8a>¶
元豐定制亦無國子博士大觀元年薛昻乞置國子博¶
士四員國子正錄各二員與太學官分掌教道從之建¶
炎併國子監於禮部紹興三年詔駐蹕所在因國子監¶
量養生徒置博士二員(中興/㑹要)楊萬里詔為國子博士上¶
疏乞留左司員外郎張栻除軍器少監韓玉上罷之由¶
是名重朝廷(言行/錄)¶
　　　太學博士¶
史漢太學置五經課試之法置春秋穀梁博士(漢官/儀)公¶
<pb:KR3k0025_WYG_032-8b>¶
孫𢎞對䇿時百餘人太常奏𢎞第居下天子擢為第一¶
召見容貌甚麗拜為博士待詔金馬門光武起太學博¶
士諸生横卷為海内所集　桓榮拜博士車駕幸太學¶
博士論難於前榮温恭藴藉以禮遜相厭不以詞長勝¶
人(並漢/書)王恭少篤學教授鄉閭弟子數百人貞觀初詔¶
拜太學博士講二禮别為義證甚精博盖文懿文達當¶
時大儒每講便舉先儒義必暢恭所說(唐/書)樂祇黄初中¶
徵拜博士十餘人文多偏僻不敢親教具員而已惟樂¶
<pb:KR3k0025_WYG_032-9a>¶
祇五業并授(魏/志)唐鄭覃既以名儒故領祭酒請太學五¶
經置博士祿秩比王府官(唐/書)¶
傳記東晉増置國子博士十六人謂之太學博士北齊¶
國子寺有太學博士隋罷國子惟立太學置博士五人¶
唐增置三人掌教六武五品以上郡縣公子孫(六/典)馬光¶
為太學博士嘗因釋奠髙祖親幸國子學王公以下畢¶
集光升坐講禮諸儒生以次論難皆當時碩學光析剖¶
凝滯論者咸服(通/志)唐韓愈為四門博士作進學觧招諸¶
<pb:KR3k0025_WYG_032-9b>¶
生立館下誨之(同/上)¶
集才名十四年坐客寒無氊賴有蘇司業時時遺酒錢¶
(杜/甫)飄飄凌雲章强禦莫能懾辟雍海環流用汝作舟楫¶
開胷出妙義可發蒙起魘詞如太阿鋒誰敢觸其鋏(王/荆)¶
(公/)半生湖海㸔青山慣佩笭箵攬轡艱曉起初馳朱雀¶
路霜嚴慙綴紫宸班百僚卑處瞻丹陛五色光中望玉¶
顔浪說書名落人世非公那解徹天闗(元章除書學博/士初朝謁呈時)¶
(宰/詩)仁義途中馳騁詩書府裏從容頭角驚殺蝦蟹學海¶
<pb:KR3k0025_WYG_032-10a>¶
波中老龍爪距逐出狐兔聖人門前大蟲推倒楊朱墨¶
翟扶起仲尼周公(杜/黙)¶
本朝熙寜四年詔相度錫慶院建太學從鄭綰所請也¶
元豐三年詔改國子監直講為太學博士(職/源)秦觀元祐¶
初蘇軾賢良方正薦於朝除太學博士(東都/事畧)渟化三年¶
楊徽之上言文士雖多而通經甚少精選五經博士各¶
專業教胄子此風化之本也慶厯五年上幸國子監命¶
直講孫明復講易乾卦言王者當法乾元以攬威福漢¶
<pb:KR3k0025_WYG_032-10b>¶
元帝優游不斷失乾剛之道也上善之賜五品服(國/史)¶
　　　國子正¶
傳記北齊國子寺有正錄員隋一人唐因之(六/典)¶
集禁掖人知連狀薦國庠官滿一家貧清儀都道蓬瀛¶
客直氣堪為諫諍臣(釋無可贈/敬睦助教)¶
本朝國初闕大觀元年薛昻乞置國子博士國子正録¶
與太學官分掌教導從之自是始置正錄凡二貟學正¶
掌行學規凡諸生之戾規者待以五等之罸學錄掌佐¶
<pb:KR3k0025_WYG_032-11a>¶
學正糾不如䂓者(續㑹/要)建炎三年國子監並歸禮部官¶
省紹興十三年詔置國子監正錄各一貟隆興元年復¶
置二貟(中興/㑹要)¶
　　　太學正¶
傳記北齊國子寺有錄事貟隋一人唐因之(六/典)¶
集重登太學領儒流學海詞鋒壓九州(王建上/韓愈詩)¶
本朝仁宗朝胡瑗掌太學其正錄第補諸生熙寜末興¶
三舍始選官為正録如學官之制(職/畧)凡有職于成均皆¶
<pb:KR3k0025_WYG_032-11b>¶
士之秀(欒城除/游酢制)¶
　　　國子監簿¶
傳記北齊國子寺置主簿隋一人唐因之掌印勾檢監¶
事凡六學生有不率師教者則舉而免之(六/典)¶
集忽領簿書游太學時楊書為國子主簿也(劉賓/客)列廣¶
成均典司簿最(除徐/永制)¶
本朝國子監主簿一人以京官或選人充掌文簿或勾¶
考其出入焉(兩朝/志)元豐元年詔省主簿三年罷書庫官¶
<pb:KR3k0025_WYG_032-12a>¶
後置主簿(續㑹/要)郭忠恕太宗聞其名詔為國子監主簿¶
令刋定字書(東都/亊略)韓維仁宗患縉紳奔競諭近臣曰恬¶
退者旌擢則躁進者自知恥文彦博等言公好學嗜古¶
安於静退乞甄錄以厚風俗除國子監主簿(言行/錄)¶
　　　國子書庫官¶
本朝淳化五年判國子學李至言監中印書亦主掌錢¶
物凡有公文其所屬止以印書錢物所名稍為近俗今¶
乞改國子監書庫官從之(太宗/實錄)書庫官以京朝官充掌¶
<pb:KR3k0025_WYG_032-12b>¶
印經史羣書以備朝索賜予之用及出鬻而收其直以¶
上於官元豐三年省(續㑹/要)建炎三年並國子監歸禮部¶
管紹興十三年詔復置一貟三十一年减罷(㑹/要)隆興元¶
年詔主簿兼書庫乾道七年復置一貟(孝宗/㑹要)¶
　¶
　¶
　¶
　記纂淵海卷三十二¶
