# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:35.058010
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷七十八
<pb:KR3k0025_WYG_078-1a>¶
欽定四庫全書¶
　記纂淵海卷七十八　　　宋　潘自牧　撰¶
　　樂部¶
　　　樂¶
經雷出地奮豫先王以作樂崇徳殷薦之上帝以配祖¶
考(易豫/卦)帝曰䕫命汝典樂教冑子(書舜/典)詩言志歌永言¶
聲依永律和聲八音克諧無相奪倫神人以和(同/上)籥舞¶
笙鼓樂既和奏(詩賔之/初筵)樂具入奏(楚/茨)有瞽始作樂而合¶
<pb:KR3k0025_WYG_078-1b>¶
乎祖也(詩/序)以六律六同五聲八音六舞大合樂以致鬼¶
神&KR0344;(周禮大/司樂)凡六樂者文之以五聲播之以八音凡六¶
樂者一變而致羽物及川澤之&KR0344;再變而致臝物及山¶
林之&KR0344;三變而致鱗物及丘陵之&KR0344;四變而致毛物及¶
墳衍之&KR0344;五變而致介物及土&KR0344;六變而致象物及天¶
神(同/上)教樂儀行以肆夏趨以采齊車亦如之(樂/師)以六徳¶
為之本以六律為之音(太/師)凡音者生人心者也樂者通¶
倫理者也(記樂/記)大樂與天地同和　鐘鼓管磬羽籥干¶
<pb:KR3k0025_WYG_078-2a>¶
戚樂之器也屈伸俯仰綴兆舒疾樂之文也　王者功¶
成作樂　五帝殊時不相沿樂䕫始制樂以賞諸侯故¶
天子之為樂也以賞諸侯之有徳者也　樂也者聖人¶
之所樂也而可以善民心其感人深其移風易俗故先¶
王著其教焉　清明象天廣大象地終始象四時周旋¶
象風雨五色成文而不亂八風從律而不姦百度得數¶
而有常小大相成終始相生倡和清濁迭相為經故樂¶
行而倫清耳目聰明血氣和平移風易俗天下皆寧¶
<pb:KR3k0025_WYG_078-2b>¶
魏文侯曰吾端冕而聽古樂則唯恐卧聽鄭衛之音則¶
不知倦　致樂以治心則易直子諒之心油然生矣¶
樂者天地之命中和之紀人情之所不能免也(並同/上)呉¶
公子札來聘請觀於周樂(左/傳)子語魯太師樂曰樂其可¶
知也始作翕如也從之純如也皦如也繹如也以成(論/語)¶
子謂韶盡美矣又盡善也謂武盡美矣未盡善也　子¶
曰吾自衛反魯然後樂正雅頌各得其所　子曰師摰¶
之始關雎之亂洋洋乎盈耳哉　惡鄭聲之亂雅樂也¶
<pb:KR3k0025_WYG_078-3a>¶
(論/語)¶
子今之樂猶古之樂也(孟/子)齊景公召太師曰為我作君¶
臣相説之樂蓋徴招角招是也(同/上)北門成問於黄帝曰¶
帝張咸池之樂於洞庭之野吾始聞之懼復聞之怠卒¶
聞之而惑蕩蕩黙黙乃不自得(莊/子)周穆王於中天之臺¶
奏承雲六莖九韶晨露之樂(列子注云承雲黄帝樂六/莖帝嚳樂九韶舜樂晨露)¶
(湯/樂)夫樂天地之精也惟聖人為能和六律均五聲知和¶
之本以通八風(孔叢/子)樂中平則民和而不流樂莊肅則¶
<pb:KR3k0025_WYG_078-3b>¶
民齊而不亂(荀/子)徳全而道之以樂於是乎和而知節(文/中)¶
(子/)故韶之成也虞氏之恩被動植矣鳥鵲之巢可俯而¶
窺也鳳凰何為而藏乎(同/上)¶
史趙簡子疾五日不知人居二日半簡子寤曰我之帝¶
所甚樂與百神遊於鈞天廣樂九奏萬舞不類三代之¶
樂其聲動人心(史趙/世家)伊耆氏有葦籥之音伏羲有網罟¶
之詠葛天八闋神農五絃(隋/志)昔黄帝作咸池顓頊作六¶
莖帝嚳作五英堯作大章舜作招禹作夏湯作濩武王¶
<pb:KR3k0025_WYG_078-4a>¶
作武周公作勺勺言能勺先祖之道也武言以武功定¶
天下也濩言救民也夏大承二帝也招繼堯也大章章¶
也五英英華茂也六莖及根莖也咸池備矣(前禮/樂志)堯作¶
大章一䕫足矣(後曹/褒傳)䕫脩九招六列六英以明帝徳正¶
六律和五聲以通八風(通/鑑)叔孫通因秦樂人制宗廟樂¶
太祝迎神於廟門奏嘉至猶古降神之樂也皇帝入廟¶
門奏永至以為行步之節猶古采薺肆夏也乾豆上奏¶
登歌獨上歌不以管絃亂人聲猶古清廟之歌也登歌¶
<pb:KR3k0025_WYG_078-4b>¶
再終下奏休成之樂美神明既享也皇帝就酒東箱坐¶
定奏永安之樂美禮已成也又有房中祠樂髙祖唐¶
山夫人所作也孝惠更名曰安世樂六年又作昭容樂¶
禮容樂(前禮/樂志)河間獻王獻所集雅樂(同/上)漢明帝時樂有¶
四品一曰太予野郊廟上陵之所用二曰雅頌羣雍饗¶
射之所用三曰黄門鼓樂天子燕羣臣之所用四曰短¶
簫鐃歌樂軍中之所用黄帝時所造以建功揚徳風敵¶
勵兵(隋/志)杜䕫傳雅樂四曲一曰鹿鳴二曰騶虞三曰伐¶
<pb:KR3k0025_WYG_078-5a>¶
檀四曰文王皆古聲辭及太和中左延年改䕫騶虞伐¶
檀文王三曲更自作聲節其名雖存而聲實異唯因䕫¶
鹿鳴全不改易(晉/書)隋開皇初定令置七部樂曰國伎清¶
商伎髙麗伎天竺伎安國伎龜兹伎文康伎又雜有疎¶
勒扶南康國伯濟突厥新樂安國髙麗禮畢以為九部¶
禮畢者出自庾亮家謂之文康樂(隋/書)自周陳以上雅鄭¶
淆雜隋文帝始分雅俗二部至唐更曰部當所謂俗樂¶
者二十有八調正宫髙宫中吕宫道宫南吕宫仙吕宫¶
<pb:KR3k0025_WYG_078-5b>¶
黄鍾宫為七宫越調大食調髙大食調雙調小食調歇¶
指調林鍾調為七調大食角雙角髙大食角小食角歇¶
指角林鍾角越角為七角中吕調正平調髙平調仙宫¶
調黄鍾羽般涉調髙般涉為七羽(唐/志)唐祖孝孫已定樂¶
乃曰大樂與天地同和者也制十二和以法天地之成¶
數號大唐雅樂一曰豫和二曰順和三曰永和四曰肅¶
和五曰雍和六曰夀和七曰太和八曰舒和九曰昭和¶
十曰休和十一曰正和十二曰承和　太宗謂侍臣曰¶
<pb:KR3k0025_WYG_078-6a>¶
古者聖人沿情以作樂國之興衰未必由此杜淹曰陳¶
將亡也有玉樹後庭花齊將亡也有伴侣之曲聞者悲¶
泣所謂亡國之音哀以思以是觀之亦樂之所起帝曰¶
夫聲之所感亦因人之哀樂將亡之政其民苦故聞以¶
悲今玉樹伴侣之曲尚存為公奏之知必不悲魏徴進¶
曰孔子稱樂云樂云鍾鼓云乎哉樂在人和不在音也¶
　貞觀十四年景雲見黄河清張文收采古朱鴈天馬¶
之義制景雲河清歌奏之絃管為諸樂之首　𤣥宗初¶
<pb:KR3k0025_WYG_078-6b>¶
賜第隆慶坊坊南之地變為池中宗嘗泛舟以厭其祥¶
帝即位作龍池樂舞者十有二人冠芙蓉冠躡履備用¶
雅樂唯無磬又作聖夀樂以女子衣五色綉襟而舞之¶
又作小破陣樂舞者被甲胄又作光聖樂舞者鳥冠畫¶
衣以歌王迹所興又分樂為二部伎堂上坐奏謂之坐¶
部伎堂下立奏謂之立部伎立部八一安舞二太平樂¶
三破陣樂四慶善樂五大定樂六上元樂七聖夀樂八¶
光聖樂坐部伎六一燕樂二長夀樂三天授樂四鳥歌¶
<pb:KR3k0025_WYG_078-7a>¶
萬嵗樂五龍池樂六小破陣樂　代宗時劉日進製寳¶
應長寧樂十八曲　大歴元年又有廣平太一樂　安¶
涚問樂意楊收曰上古祀天地宗廟皆不用商及二少¶
蓋商聲剛而二少聲下所以取其正裁其繁也漢祭天¶
則用商而宗廟不用謂鬼神畏商之剛西京自受命郊¶
祀宗廟樂唯用黄鍾一均章帝時鮑業始旋十二宫¶
王䖍休始得太常樂家劉玠撰繼天誕聖樂因帝誕日¶
以獻其樂以宫為均示五聲有君也以土為徳本五運¶
<pb:KR3k0025_WYG_078-7b>¶
在中也奏二十五疊取二十四氣而成一嵗奏十六節¶
象元凱登庸於廟云後中和樂本於此(並同/上)¶
傳記南海有軒轅丘鸞歌鳳舞天帝樂也(述異/記)顓頊作¶
承雲之樂以祭上帝乃命鼉告作樂樂歌鼉偃寢以其¶
尾鼓其腹莫音英英而已(吕氏/春秋)葛天氏之樂三人揉牛¶
尾投足以歌八闋一曰載民二曰𤣥鳥三曰遂華四曰¶
奮穀五曰敬天常六曰達帝功七曰依徳八曰總萬物¶
之極(同/上)師涓於衛靈公時造四時樂春有離鴻去鴈應¶
<pb:KR3k0025_WYG_078-8a>¶
蘋之歌夏有明晨焦泉朱華流金之調秋有商風白雲¶
葉落吹蓬之曲冬有凝河流隂沉雲之操(拾遺/記)唐太宗¶
平劉武周作秦王破陣樂又云破軍樂被甲執㦸以象¶
戰事慶善樂長䄂屣履以象文徳魏鄭公見奏破軍樂¶
俯而不視慶善樂則玩之不厭(國史/纂異)¶
集太師奏樂陳金石布絲竹鐘鼓鏗鍧管絃&KR0747;煜抗五¶
聲極六律(班東/都賦)太常選坐部伎無性識者退入立部伎¶
又選立部伎無性識者退入雅部樂則雅聲可知矣(白/樂)¶
<pb:KR3k0025_WYG_078-8b>¶
(天/集)三奏四上之調六莖九成之曲競氣繁聲合變争節¶
(文/選)陳鐘鼓之樂鳴鞀磬之和建碣磍之虡拮隔鳴球掉¶
八列之舞(同/上)撞千石之鍾立萬石之虡建翠鳳之旗樹¶
靈鼉之鼓(上林/賦)¶
本朝太祖詔和峴重定律管自此雅音和暢(記見值歴/部律吕類)¶
景祐五年韓琦言伏覩李照所造樂不依古法晏殊等¶
言李照新樂比舊樂减下三律衆論以為無所據欲望¶
將來郊廟行禮且用和峴所定舊樂從之(㑹/要)太平興國¶
<pb:KR3k0025_WYG_078-9a>¶
三年詔籍軍中之善樂者命曰引龍直每巡省遊幸親¶
征則騎道車駕而奏樂若御樓觀燈或賞花習射觀稼¶
則亦與教坊司並奏淳化三年改名鈞容直蓋取鈞天¶
之義　雲韶部者黄門樂也開寳中平嶺表擇廣州内¶
臣之聰警者令於後坊習樂藝賜名簫韶部雍熈初改¶
名聞韶部(並同/上)州郡公宴將作曲伶人等絲抹將來蓋¶
御宴進樂先以絃聲發之後以衆樂和之故號絲抹將¶
來今所在起曲先以竹聲不唯訛其名亦失其實矣(遯/齋)¶
<pb:KR3k0025_WYG_078-9b>¶
(閑/覽)秦漢而下鄭衛肆行雖善三雍之成旋遘五季之亂¶
平陳之後粗獲雅音天寳之中遂雜蕃調(東坡/集)大合鈞¶
天之奏克諧治世之音(同/上)¶
　　　樂舞¶
經舞干羽於兩階(書大/禹謨)碩人俁俁公庭萬舞(詩簡/兮)左手¶
執籥右手秉翟(同/上)坎坎鼓我蹲蹲舞我(伐/木)維清奏象舞¶
也(周/頌)萬舞洋洋(閟/宫)萬舞有奕(那/)舞雲門大卷大咸大磬¶
大夏大濩大武(周禮大/司樂)凡舞有帗舞有羽舞有皇舞有¶
<pb:KR3k0025_WYG_078-10a>¶
旄舞有干舞有人舞(樂/師)春入學舎菜合舞以六樂之㑹¶
正舞位以序出入舞者(大/胥)巡舞列(小/胥)舞者既陳則授舞¶
器(司/干)正舞位授舞器(諸/子)孟春命樂正入學習舞(記月/令)仲¶
春上丁命樂正習舞釋菜(同/上)秋冬學羽籥春夏學干戈¶
(文王/世子)小樂正學干大胥贊之籥師學戈籥師丞贊之(同/上)¶
男子年十有三學樂誦詩舞勺成童舞象二十而始學¶
禮舞大夏(内/則)朱干玉戚冕而舞大武皮弁素積裼而舞¶
大夏(明堂/位)羽籥干戚樂之器也屈伸俯仰綴兆疾舒樂¶
<pb:KR3k0025_WYG_078-10b>¶
之文也(樂/記)其治民勞者其舞行綴短故觀其舞知其徳¶
　執其干戚習其俯仰屈伸容貌得莊焉行其綴兆要¶
其節奏行列得正焉進退得齊焉　舞動其容也(並同/上)¶
君執干戚就舞位(祭/統)考仲子之宫將萬焉公問羽數於¶
衆仲對曰天子用八諸侯用六大夫四士二夫舞所以¶
節八音而行八風故自八以下(左/傳)舞師題以旌夏　見¶
舞象箾南籥者(文王/樂)見舞大武者(武王/樂)見舞韶濩者(湯/樂)¶
見舞大夏者(禹/樂)見舞韶箾者(舜樂並/同上)孔子謂季氏八佾¶
<pb:KR3k0025_WYG_078-11a>¶
舞於庭是可忍也孰不可忍也(論/語)¶
史髙祖廟奏武徳文始五行之舞孝文廟奏昭徳文始¶
四時五行之舞孝武奏盛徳文始四時五行之舞武徳¶
舞髙祖作以象天下樂已行舞以除亂也文始舞者本¶
舜招舞也髙祖更曰文始五行舞者本周舞也秦始皇¶
更曰五行四時舞者孝文所作孝景采武徳舞以為昭¶
徳以尊太宗廟孝宣采昭徳武以為盛徳以尊世宗廟¶
諸帝廟皆常奏文始四時五行舞云(前禮/樂志)明帝詔曰八¶
<pb:KR3k0025_WYG_078-11b>¶
佾具脩萬舞於庭(後本/紀)周武帝初造山雲舞以備六代¶
樂(北/史)初隋有文舞武舞祖孝孫更文舞曰治康舞武舞¶
曰凱安舞舞者各六十四人(唐/書)文舞左籥右翟武舞左¶
干右戚　文舞執纛而引者二人武舞執旌居前者二¶
人郊祀初獻作文舞亞獻終獻作武舞　唐之自制樂¶
凡三一曰七徳舞二曰九功舞三曰上元舞七徳舞者¶
本名秦王破陣樂九功舞者本名功成慶善樂上元舞¶
者髙宗所作也　髙宗調露二年新造六合還淳之舞¶
<pb:KR3k0025_WYG_078-12a>¶
(並同/上)¶
傳記舞者樂之容也有俯仰張翕行綴長短之制(蔡邕/月令)¶
(章/句)陶唐氏之時隂道滯伏陽道壅塞乃作舞以宣𨗳之¶
(吕氏/春秋)文舞居東執翟武舞居西執戚太常卿押樂在樂¶
懸之北叶律郎執翬竿衣緑大䄂戴冠警皷二人執朱¶
幡引樂(明皇/雜録)于頔聞韋皋進奉聖樂亦撰順聖樂以進¶
曲半行綴皆伏而一人舞於中幕客韋綬曰何用窮兵¶
獨舞以諷頔(國史/纂異)¶
<pb:KR3k0025_WYG_078-12b>¶
集掉八列之舞(文/選)聽其聲不如察其形　綽約閒靡機¶
迂體輕(並同/上)九徳之歌九韶之舞化如凱風澤譬時雨¶
(張衡/賦)奏新聲理秘舞飇回風轉流采成文(傅𤣥/賦)百寳裝¶
腰帶真珠絡臂韝笑時花近眼舞罷錦纒頭(杜/詩)羅衣葉¶
葉綉重重金鳳銀鵞各一叢每舞遍時分兩向太平萬¶
嵗字當中(王建/宫詞)合次八風金奏動分容萬舞玉鞘驚(文/粹)¶
本朝和峴言依古義以揖讓得天下者先奏文舞以征¶
伐得天下者先奏武舞陛下以揖讓受禪而先奏文舞¶
<pb:KR3k0025_WYG_078-13a>¶
請改文舞為𤣥徳升聞之舞又陛下以神武平一宇内¶
當次奏武舞請改武舞為天下大定之舞(㑹/要)隊舞之制¶
其名各十小兒隊凡七十六人一曰柘枝隊二曰劒舞¶
隊三曰婆羅門隊四曰醉胡騰隊五曰譂臣萬嵗樂隊¶
六曰兒童感聖樂隊七曰玉兎軍捝隊八曰異域朝天¶
隊九曰兒童解紅隊十曰射鵰囬鶻隊女弟子隊凡五¶
百五十三人一曰菩薩蠻隊二曰感化樂隊三曰抛毬¶
樂隊四曰佳人翦牡丹隊五曰飛裊樂隊六曰採蓮隊¶
<pb:KR3k0025_WYG_078-13b>¶
七曰鳳迎樂隊八曰菩薩獻香花隊九曰採雲仙隊十¶
曰打毬樂隊(同/上)¶
　　　樂章¶
經以鐘鼓奏九夏王夏肆夏昭夏納夏章夏齊夏族夏¶
祴夏驁夏注云九夏皆詩篇名(周禮/鐘師)王出入則令奏王¶
夏尸出入則令奏肆夏牲出入則令奏昭夏(大司/樂)行以¶
肆夏趨以采齊注云肆夏采齊皆樂名(樂/師)金奏肆夏之¶
三(左/傳)三夏天子所以宴元侯也(同/上)¶
<pb:KR3k0025_WYG_078-14a>¶
傳記天寳中樂章多以邊地為名若凉州甘州伊州之¶
類其曲遍繁聲名入破後其地盡為西蕃所没破其兆¶
矣(傳/載)𤣥宗謂髙力士曰吾夢遊月宫諸仙合奏諸樂以¶
送吾歸其曲凄楚動人吾向以玉笛尋之盡得之矣力¶
士請其名𤣥宗笑曰此曲名紫雲曲遂載於樂章(開元/傳)¶
李賀卒夫人鄭氏夢賀來如平生時曰上帝作凝虛殿¶
使某輩纂樂章今為神仙中人甚樂(宣室/志)¶
集啟九辯與九歌兮夏康娯以自縱(離騷/經)啟棘賔商九¶
<pb:KR3k0025_WYG_078-14b>¶
辯九歌(天/問)¶
本朝太平興國中嵐州獻祥麟雍熙中蘇州貢白龜端¶
拱中澶州河清鳳凰集諸州麥兩穗三穗者連嵗來上¶
有司請以此五祥為祥麟丹鳳河清白龜瑞麥之曲薦¶
於朝㑹(㑹/要)淳化中和峴請取今朝祥瑞之殊尤者作為¶
四瑞樂章備郊廟奠獻有司雖承詔命而不能奉行至¶
今闕其曲(同/上)¶
　　　樂府¶
<pb:KR3k0025_WYG_078-15a>¶
史漢惠二年使樂府令夏侯寛備簫管更房中樂武帝定¶
郊祀禮乃立樂府采詩夜誦(漢/志)武帝立樂府采詩夜誦¶
有趙代秦楚之曲以李延年為叶律都尉多舉司馬相¶
如等數十人造為詩賦畧論律吕以合八音之調作十¶
九章之歌注云采詩依古遒人徇路采取百姓歌謡以¶
知政教得失也夜誦者其言辭或秘不可宣露故於夜¶
中歌誦(同/上)漢時有短簫鐃歌之樂其曲有朱鷺悲塞翁¶
艾如張上之囬雍戰城南巫山髙上陵將進酒君馬黄¶
<pb:KR3k0025_WYG_078-15b>¶
房樹有所思雉子班聖人出上邪臨髙臺逺如期石榴¶
務成𤣥雲黄爵行釣竿等曲列於皷吹多叙戰陣之事¶
(晉/書)宋孝武時河南獻舞馬詔謝莊作舞馬歌令樂府歌¶
之(南/史)¶
傳記穆王觴王母於瑶池之西王母為王歌白雲之謡¶
(穆天/子傳)邯鄲女子秦羅敷為王仁妾仁事趙王為家令羅¶
敷採桑陌上趙王見而悦之置酒將奪焉羅敷善筝作¶
陌上桑曲自明不從(樂府/解題)司馬相如將聘茂陵女為妾¶
<pb:KR3k0025_WYG_078-16a>¶
文君作白頭吟以自絶乃不聘　詩言君馬黄臣馬蒼¶
二馬同逐臣馬良嘆無罪見逐也(並同/上)王衍泛舟巡閬¶
中自製水調銀漢曲命樂工歌之(外史/檮杌)李嶠等作桃花¶
詩帝令擇二十篇入樂府謂之桃花行(景龍文/館記)王獻之¶
情人桃葉歌舞媚娘古樂府也　又樂府有長歌行短¶
歌行　白紵歌云質如輕雲體如銀製以為袍餘作巾¶
(以上皆/古樂府)樂府曲調曰霓裳羽衣開元中西凉府節度楊¶
敬述所進貞觀中内宴長孫無忌進傾盃樂虞世南進¶
<pb:KR3k0025_WYG_078-16b>¶
英雄樂虞世南及蔡亮作大春鶯囀張文收造大酺樂¶
貞觀初魏徵奉詔造打毬樂則天皇后作如意娘天寳¶
中𤣥宗命譚净眼等造君臣相遇樂西京節度嘉運進¶
北庭伊州摴蒱三曲開元中李知柔進紅娘子髙宗時¶
有當堂十二時曲薛仁貴破百濟進百濟曲皆樂府諸¶
曲也(類/要)¶
本朝賀方囬長於度曲黄魯直得其江南梅子之句以¶
為似謝𤣥暉自裒其所為歌詞名東山樂府(石林/語録)¶
<pb:KR3k0025_WYG_078-17a>¶
　　　歌¶
經歌永言(書舜/典)九叙惟歌(大禹/謨)勸之以九歌(同/上)帝庸作¶
歌曰勑天之命惟時惟㡬乃歌曰股肱喜哉元首起哉¶
百工熙哉乃賡載歌曰元首明哉股肱良哉庶事康哉¶
又歌曰元首叢脞哉股肱惰哉萬事墮哉(益/稷)太康畋於¶
有洛之表有窮后羿距於河厥弟五人御其母以從五¶
子咸怨述大禹之戒以作歌(五子/之歌)孔子蚤作負手曳杖¶
逍遥於門歌曰泰山其頽乎梁木其壊乎哲人其萎乎¶
<pb:KR3k0025_WYG_078-17b>¶
(記檀/弓)善歌者使人繼其聲(學/記)歌咏其聲也(樂/記)夫歌者直¶
已而陳徳也動已而天地應焉四時和焉　歌者上如¶
抗下如隊曲如折止如槀木倨中矩句中鉤纍纍乎端¶
如貫珠(並同/上)楚狂接輿歌而過孔子曰鳳兮鳳兮何徳¶
之衰(論/語)¶
子有孺子歌曰滄浪之水清兮可以濯我纓滄浪之水¶
濁兮可以濯我足(孟/子)寗戚飯牛擊牛角而商歌齊桓公¶
聞之知其歌者非常人也命後車載之(淮南/子)薛譚學謳¶
<pb:KR3k0025_WYG_078-18a>¶
於秦青未窮青之伎遂辭歸餞於郊衢撫節悲歌聲振¶
林木響遏行雲薛譚乃謝求返終身不敢言歸秦青顧¶
謂其友曰昔韓娥東之齊匱糧過雍門鬻歌假食既去¶
餘音繞梁欐三日不絶(列/子)曽子曳履而歌商頌聲滿天¶
地若出金石(莊/子)大聲不入於俚耳折楊皇荂則嗑然而¶
笑(同/上)¶
史漢髙祖過沛置酒擊筑作大風歌(本/紀)上召戚夫人曰¶
為我楚舞吾為若楚歌歌曰鴻鵠髙飛一舉千里羽翼¶
<pb:KR3k0025_WYG_078-18b>¶
已就横絶四海横絶四海又可奈何雖有矰繳尚安所¶
施(張良/傳)項羽圍垓下漢率諸侯兵圍之羽夜聞漢軍四¶
面皆楚歌乃驚曰漢已得楚乎起飲帳中歌曰力拔山¶
兮氣盖世時不利兮騅不逝騅不逝兮可若何虞兮虞¶
兮奈若何(本/傳)武帝元狩元年獲白麟作白麟之歌(本/紀)元¶
鼎四年得寳鼎秋馬生渥洼水中作寳鼎天馬之歌¶
元封二年至瓠子臨决河作瓠子之歌　甘泉宫産芝¶
九莖作芝房之歌　五年南巡狩薄樅陽而出作樅陽¶
<pb:KR3k0025_WYG_078-19a>¶
之歌　太初四年獲汗血馬作西極天馬之歌　太始¶
三年獲赤鴈作赤鴈之歌　四年祠神人於交門作交¶
門之歌(並同/上)夏統詣洛市藥㑹三月上巳在船中曝所¶
市藥賈充怪而問之荅曰㑹稽夏仲御也充曰卿頗能¶
作卿土地間曲乎統曰稽山朝㑹萬國授化百姓感詠¶
遂作幕歌又孝女曹娥國人哀其孝義為歌河女之章¶
伍子胥諫吳王見戮投海國人痛其忠為作小海唱今¶
欲歌之於是以足扣船引聲喉轉清激慷慨大風應至¶
<pb:KR3k0025_WYG_078-19b>¶
含水潄天雲雨響應叱咤讙呼雷電晝暝集氣長嘯沙¶
塵烟起王公已下皆恐止之乃已(晉/書)子夜歌者女子名¶
子夜造此聲孝武太元中瑯琊王軻之家有鬼歌子夜¶
則子夜是此時人也　桓温問孟嘉曰聽妓絲不如竹¶
竹不如肉何謂也答曰漸近自然(並同/上)中宗宴兩儀殿¶
胡人襪子何懿等唱合生歌(唐/書)¶
傳記漢宫人麗娟善歌常唱迴風曲庭葉翻落如秋(洞/𡨕)¶
(記/)崔元範赴闕李訥命妓盛小叢歌在坐各為一絶訥¶
<pb:KR3k0025_WYG_078-20a>¶
曰綉衣奔命去情多南國佳人斂翠蛾曾向教坊教國¶
樂為君重唱盛叢歌(朝野/僉載)漢時有魯人虞公善雅歌發¶
聲清哀響動梁塵(劉向/別錄)梁鴻作五噫之歌(三輔/决錄)晉武帝¶
問孫皓聞江南人好作爾汝歌頗能為否皓因舉觴勸¶
帝曰昔與汝為隣今與汝為臣上汝一盃酒令汝夀萬¶
春帝悔之(世/説)晉宋以後歌曲有桃葉歌碧玉歌子夜歌¶
白紵歌襄陽白銅鞮歌團扇歌(古今/樂錄)韓定辭詩曰麗詞¶
堪與雪兒歌雪兒者李宻之愛姬每賔僚文章有竒麗¶
<pb:KR3k0025_WYG_078-20b>¶
入意者即付雪兒叶音律以歌之(比夢/瑣言)宫妓永新者善¶
歌絲竹之聲莫能遏帝謂左右曰此妾歌直千金(開元/遺事)¶
張紅紅善歌每聽新聲一遍即能記其節奏後入宫號¶
記曲娘子(樂府/朝録)宋之愻好唱歌出為連州參軍刺史陳¶
希古令之愻教婢歌毎日端笏立於庭中呦呦而唱其¶
婢隔牕從而和之聞者無不大笑(僉/載)歌曲之妙元和中¶
有米嘉榮何戡近有陳不嫌不嫌子意奴劉禹錫與米¶
嘉榮詩曰三朝供奉米嘉榮能變新聲作舊聲如今後¶
<pb:KR3k0025_WYG_078-21a>¶
輩輕前輩好染髭鬚事後生又聞何戡歌云二十年來¶
別帝京重聞天樂不勝情舊人惟有何戡在更請慇懃¶
唱渭城(盧氏/小説)臧夏夢一女人云聽妾一篇幽恨之句其¶
辭曰卜得上峽日秋天風浪多江陵一夜雨腸㫁木蘭¶
歌(河東/記)¶
集疏緩節兮安歌(楚詞/九歌)臨風悦兮浩歌(同/上)客有歌於郢¶
中者其始曰下里巴人國中屬而和者數千人其為陽¶
阿薤露國中屬而和者數百人其為陽春白雪國中屬¶
<pb:KR3k0025_WYG_078-21b>¶
而和者數十人已而引商刻羽雜以流徴國中屬而和¶
者不過數人而已是以其曲彌髙其和彌寡(宋玉荅/楚王問)吳¶
□蔡謳發激楚些(宋玉/招魂)夫擊甕叩缶彈筝拊髀而歌呼¶
嗚嗚快耳目者眞秦之聲也(李斯/上書)荆豔楚舞吳愉越吟¶
(文/選)嚼清商而却轉(西京/賦)不惜歌者苦但傷知音希(古詩/十九)¶
(首/)新聲妙入神(同/上)動朱脣發清商(曹子建/七啟)女娥坐而¶
長歌聲清暢而委蛇(西京/賦)榜人歌聲流喝(子虛賦喝/一介切)於¶
是作而賦積雪之歌歌曰攜佳人兮披重幄援綺衾兮¶
<pb:KR3k0025_WYG_078-22a>¶
坐綉褥燎薰爐兮炳明燭酌桂酒兮揚清曲又為白雪¶
之歌歌曰曲既揚兮酒既陳朱顔酡兮思自親願低帷¶
以抳枕念解佩而裭紳(謝惠連/雪賦)清歌拂梁塵(謝靈/運)悲歌¶
吐清響(陸士/衡)吳姬爭唱竹枝歌(杜/牧)清歌不是世間音玉¶
殿嘗聞稱主心唯有順郎全學得一聲飛出九重深(劉/禹)¶
(錫與歌童/田順郎)天下能歌御史娘花前月底奉君王九重深¶
處無人見分付新聲與順郎(同/上)一別嘉榮三十載忽聞¶
舊曲尚依然(與米/嘉榮)唱得凉州意外聲舊人唯數米嘉榮¶
<pb:KR3k0025_WYG_078-22b>¶
(同/上)曽隨織女渡天河記得雲間第一歌休唱貞元供奉¶
曲當時朝士已無多(聽穆氏唱歌/詩並前人)西園一曲艷陽歌(温/庭)¶
(筠/)浩歌緑水曲(杜/詩)髙歌激宇宙　狂歌托聖朝　放歌¶
頗愁絶　縁雲清切歌聲上　哀歌時自短　悵望聊¶
歌紫芝曲　但覺髙歌有鬼神(並同/上)¶
本朝遊九仙山聞里中兒歌陌上花父老云吳越王妃¶
毎歳春必歸臨安王以書遺妃曰陌上花開可緩緩歸¶
矣吳人用其語為歌(東坡/集)為君更喚木腸兒脚叩兩舷¶
<pb:KR3k0025_WYG_078-23a>¶
歌小海陽關三疊君須祕除却膠西不解歌(並同/上)¶
　　　曲¶
史李延年善歌舞武帝愛之每為新聲變曲聞者莫不¶
感動(漢外/戚傳)元帝自度曲被歌聲注云自隱度作新曲因¶
持新曲以為歌詩聲也(本/紀)周瑜少精意於音樂雖三爵¶
之後其有闕誤瑜必知之知之必顧故時人謠曰曲有¶
誤周郎顧(吳/志)羊侃善音律自造采蓮掉歌兩曲甚有新¶
致(南/史)陳後主使諸貴人及女學士與狎客共賦新詩採¶
<pb:KR3k0025_WYG_078-23b>¶
其尤豔麗者以為曲調其曲有玉樹後庭花臨春樂等¶
曲(同/上)煬帝令樂工白明達造新聲刼萬歳樂(隋/書)貞觀中¶
太宗幸慶善宫其宫即其降誕之所上賦詩十韻於是¶
吕才播於樂府被之管絃名曰功成慶善曲(唐/書)隋亡清¶
樂散缺存者纔六十三曲其後傳者平調清調周房中¶
樂遺聲也白雪楚曲也公莫舞漢舞也巴渝漢髙帝命¶
工人作也明君漢元帝時作也明之君漢鞸舞樂也鐸¶
舞漢曲也白鳩吳拂舞曲也白紵吳舞也子夜晉曲也¶
<pb:KR3k0025_WYG_078-24a>¶
前溪晉將軍沈珫作也團扇晉王珉歌也懊儂晉隆安¶
初謠也長史變晉司徒長史王廞作也丁督䕶晉宋間¶
曲也讀曲宋人為彭城王義康作也烏夜啼宋臨川王¶
義慶作也石城宋臧質作也莫愁石城樂所出也襄陽¶
宋隨王誕作也烏夜飛宋沈攸之作也估客樂齊武帝¶
作也楊叛北齊歌也驍壺投壺樂也常林歡梁宋間曲¶
也三洲商人歌也採桑三洲曲所出也玉樹後庭花堂¶
堂陳後主作也泛龍舟隋帝作也又有吳聲四時歌雅¶
<pb:KR3k0025_WYG_078-24b>¶
歌上林鳯雛平折命嘯等曲其聲與其辭皆訛失十不¶
𫝊一(唐/書)¶
傳記宋玉識音而善文襄王好樂而愛賦既美其才而¶
憎其似屈原也乃謂之曰子盍從楚之俗使楚人貴子¶
之徳乎對曰昔楚人有善歌者始而曰下里巴人國中¶
屬而和之者數萬人中而曰陽阿采菱國中屬而和之¶
者數百人既而曰陽春白雪朝日魚麗含商吐音絶節¶
赴曲國中屬而和之者不過數人盖其曲彌髙其和彌¶
<pb:KR3k0025_WYG_078-25a>¶
寡(襄陽耆舊傳同此與前歌/類所録差不  故兩存之)迴風曲(見前/歌類)魏明帝易古¶
詩名曰羽觴行用為上夀曲(通/典)古艷曲有北里靡里激¶
楚結風陽阿之曲(梁元/纂要)霓裳羽衣曲(明皇所製見/月及中秋類)青童¶
吟太霞之曲(廣/記)明皇夢仙子御卿雲而下各執樂器曰¶
此曲神仙紫雲迴命授陛下為正始之音(楊妃外傳章/此與前樂)¶
(類所録差不/同故兩存之)明皇夢艷女曰妾陛下凌波中龍女乞賜¶
一曲夢中為鼓胡琴為凌波曲貴妃生日奏新曲未有¶
名㑹南海進茘枝因以曲名茘枝香　上至斜谷霖雨¶
<pb:KR3k0025_WYG_078-25b>¶
涉旬道中聞鈴聲隔山相應上擇其聲為雨霖鈴曲以¶
寄恨焉(並同/上)𤣥宗命取羯鼓縱撃一曲名春光好囘顧¶
栁杏皆以㣲拆(羯鼓錄詳見二月/類又後羯鼓類)汝陽王璡嘗戴砑絹¶
帽打曲上自摘紅槿花一朶置於帽上遂奏舞山香一¶
曲而花不墜(同上詳見/羯鼓類)李太白自蜀至京師賀知章首¶
訪之見其烏棲曲曰此詩可以泣鬼神矣(詩/話)今之催酒¶
三臺或曰鄴中有三臺石崇遊宴之地樂工以促飲又¶
云蔡邕三日之間周歴三臺樂府以邕曉音律製此曲¶
<pb:KR3k0025_WYG_078-26a>¶
希其厚遺(資暇/集)同昌公主薨李可及進歎百年曲聲詞¶
怨切聽之莫不淚下(杜陽/編)于頔以樂曲有想夫憐其名¶
不雅將改之客有笑曰南朝相府曽有瑞蓮故歌為相¶
府蓮自是後人語訛乃不改(國史/補亡)¶
集刮骨鹽刮骨鹽調絲理曲指纎纎含羞歛態欲君住¶
更奏新聲刮骨鹽(杜/集)伏觀漢魏以來代有鐃歌鼓吹詞¶
漢曲十二篇魏曲十四篇晉曲十六篇漢歌詞不明記¶
功徳魏晉歌功徳具今臣竊取魏晉義用漢篇數為唐¶
<pb:KR3k0025_WYG_078-26b>¶
鐃歌鼓吹曲十二篇紀髙祖太宗功能之神奇(栁/文)荆姬¶
採菱曲越女江南謳(王/融)吳歈越吟未終曲江上團團帖¶
寒玉(李/賀)舊詞翻白紵新賦購黄金(温庭/筠)不應令曲誤特¶
此試周郎(王/勛)¶
本朝景祐二年仁宗作警嚴曲付太常肄習名曰振容¶
歌(通/畧)陶淵明作歸去來辭而無其聲余晩治雪堂作斜¶
川之歌又取歸去來辭稍加檃括使就聲律以遺毅夫¶
使家童歌之時相從於東坡釋耒而和之扣牛角而為之¶
<pb:KR3k0025_WYG_078-27a>¶
節不亦樂乎(東坡/集)法雲秀關西鐵面嚴冷嘗謂魯直曰¶
公作詩無害艷歌小詞可罷之魯直曰空中語耳不至¶
坐此墮惡道也師曰君以邪言蕩人淫心使彼逾禮越¶
禁為罪惡之由非止墮惡道而已魯直自是不復作詞¶
曲(冷齋/夜話)¶
　　　歌舞¶
經恒舞於宫酣歌於室(書伊/訓)雖無徳與女式歌且舞(詩/車)¶
(牽/)九徳之歌九㲈之舞(周禮大/司樂)歌咏其聲也舞動其容¶
<pb:KR3k0025_WYG_078-27b>¶
(記樂/記)聲莫重於升歌舞莫重於武宿夜(祭/統)¶
史景帝詔曰歌者所以發徳也舞者所以明功也(前本/紀)¶
廟樂象功徳而歌舞焉(隋樂/志)¶
傳記戚夫人善為翹袖折腰之舞歌出塞入塞望雲之¶
曲(博物/志)羊偘有儛人張凈琬腰圍一尺六寸能掌上舞¶
(南/史)隋諸葛昻髙瓚爭為豪侈昂屈瓚串長八尺餅濶丈¶
餘餤麤如柱酒行自作金剛舞以送之瓚復屈昂以車¶
行酒馬行肉碓斬輪碾蒜虀自唱夜义歌以送之(僉/載)寳¶
<pb:KR3k0025_WYG_078-28a>¶
應二年浙東貢舞女二人一曰飛鸞二曰輕鳳脩睂黟¶
首蘭氣融洽冬不纊衣夏不汗體所食多茘枝榧實金¶
屑龍腦之類帶輕金之冠衣輕羅之衣無縫而成輕金¶
冠以金絲結之為鶴之狀仍飾以五采細珠玲瓏相續¶
可髙一尺秤之無二三分上更琢玉芙蓉以為二女歌¶
舞臺每夜歌舞一發如鸞鳳之音舞態艷逸非人間所¶
有每歌罷上令内人藏之金屋寳帳恐風日故也宫¶
中語曰寳帳香重重一雙紅芙蓉(杜陽/編)白居易有妓樊¶
<pb:KR3k0025_WYG_078-28b>¶
素善歌小蠻善舞嘗為詩曰櫻桃樊素口楊栁小蠻腰¶
年既髙邁而小蠻方豐艷因為楊栁詞以托意曰一樹¶
春風萬萬枝嫩於金色軟於絲永豐坊裏東南角盡日¶
無人屬阿誰(挹情/詩)迎娘歌喉玉&KR0772;窱蠻兒舞帶金葳蕤¶
(楊妃/外傳)女郎歌曰玉户金釭願陪君王邯鄲宫中金石絲¶
簧衛女秦娥左右成行紈縞繽紛翠睂紅粧王歡顧時¶
為王歌舞願得君歡長無災苦(𤣥怪/録)¶
集奏陶唐氏之舞聽葛天氏之歌(上林/賦)齊倡發東舞秦¶
<pb:KR3k0025_WYG_078-29a>¶
箏奏西音(魏文/帝)艷粉驚飛蝶紅妝映落花舞衫飄冶袖¶
歌扇揜圓紗(張正/見)緑珠歌扇薄飛燕舞衫長(庾/信)歌臺暖¶
響春光融融舞殿冷袖風雨凄凄(杜/牧)玉裂歌聲斷霞飄¶
舞帶收(同/上)皓齒歌細腰舞(李/白)皓齒芳塵起纎腰玉樹春¶
(温庭/筠)氣盡前溪舞心酸子夜歌(李義/山)遏雲歌響清迴雪¶
舞腰輕只要君流盼君傾國自傾(同/上)¶
　　　女樂¶
經鄭人賂晉侯以女樂二八(左/傳)齊人歸女樂季桓子受¶
<pb:KR3k0025_WYG_078-29b>¶
之三日不朝孔子行(論/語)¶
子秦穆公之時戎强大公遺之女樂二八及良宰戎王¶
大喜以其故數飲食日夜不休左右有言秦㓂之至者¶
因扞弓而射之秦冦果至戎王醉而臥於尊下卒生縛¶
之(墨/子)晉獻公欲伐虞虢乃遺之屈産之乘垂棘之璧女¶
樂二八以熒其心亂其政(韓/子)¶
史孔子為政齊人懼乃選齊國中女樂好音遺魯君季¶
桓子㣲服往觀再三將受乃語魯君往觀終日怠於政¶
<pb:KR3k0025_WYG_078-30a>¶
事孔子行(史/記)馬融坐髙堂施絳帳前授生徒後列女樂¶
(後漢/本傳)夏侯惇從太祖征孫權還使惇都督二十六軍留¶
居巢賜妓樂名倡令曰魏絳以和戎之功猶受金石之¶
樂况將軍乎(魏/志)魏使陽裴與羊侃在北嘗同學有詔命¶
侃延裴同宴賔客三百餘人奏三部女樂(南/史)章昭達每¶
飲㑹必盛設女伎雜樂備羌胡之聲音律姿容並一時¶
之妙(陳/書)隋文帝嘗㑹羣臣曰自古天子有女樂乎楊素¶
以下莫知所出遂言無女樂易暉逺曰臣聞窈窕淑女¶
<pb:KR3k0025_WYG_078-30b>¶
鐘鼓樂之此即王者房中之樂著於雅頌不得言無帝¶
大悦(北/史)先天元年皇太子令宫臣就率更寺閲女樂賈¶
曽諌曰婦人為樂必務冶容哇咬動心蠱惑喪志上行¶
下效淫俗將成敗國亂家實由兹起殿下監撫餘閒宴¶
私多適後庭妓樂古者或有之至於所司教習彰示羣¶
僚慢妓淫聲實虧睿化(唐/書)¶
傳記石虎大㑹宫人數千悉服飾金銀熠熠又於閣上¶
作女妓數百衣皆綴以珠璣鼓舞連倒琴瑟細伎畢備¶
<pb:KR3k0025_WYG_078-31a>¶
(關中/記)天寳中𤣥宗命宫女數百人為梨園弟子皆居宜¶
春北院時有馬仙期李龜年賀懐知皆洞知音律安禄¶
山獻赤白玉管數百事皆陳於梨園自是音響殆不數¶
人間(譚賔/録)¶
集黄帳之裏西施之孫鄭䄂之子膚如凝脂顔如桃李¶
徘&KR0422;容與載進載止彈琴而奏清角翔風至而𤣥雲起¶
若乃携手交舞流盻頡頑足踰鞞鼓口御笙簧丹裙赫¶
以四序素耀煥以揚光赴急弦而折倒應緩節以相佯¶
<pb:KR3k0025_WYG_078-31b>¶
逺望而雲近視而雪舒紅顔而㣲笑啟朱唇而揚聲(夏/仲)¶
(御别/傳)梨園弟子㪚如煙女樂餘姿映寒日(杜/詩)¶
本朝紅粧執樂豪且妍紫衫玉帶兩部全琵琶一抹四¶
十絃(東坡/集)¶
　　　夷樂¶
經韎師掌教韎樂(周/禮)旄人掌教舞夷樂　鞮鞻氏掌四¶
夷之樂與其聲歌(並同/上)昧東夷之樂也任南蠻之樂也¶
納夷蠻之樂於太廟言廣魯於天下也(記明/堂位)¶
<pb:KR3k0025_WYG_078-32a>¶
史永寧初年西南禪國王獻樂及幻人能吐火自支解¶
易牛馬頭大㑹作之陳禪離席舉手曰帝王之庭不宜¶
作夷狄之樂(後漢/書)唐東夷樂有髙麗百濟北狄有鮮卑¶
吐谷渾部落稽南蠻有扶南天竺南詔驃國西戎有髙¶
昌龜兹疏勒康國安國凡十四國之樂而八國之伎列¶
於十部(唐禮樂志竺按十部者一日宴樂伎二曰清樂/伎三曰天  伎四曰西凉伎五曰髙麗伎六曰)¶
(龜兹伎七曰安國伎八曰疎勒/伎九曰髙昌伎十曰康國伎)樂安樂者後周武帝所¶
作也舞者八十人刻木為面狗喙獸耳以金飾之垂線¶
<pb:KR3k0025_WYG_078-32b>¶
為髮𦘕襖皮帽舞踏制作猶𦍑胡狀(同/上)¶
傳記横吹胡樂也張騫入西域傳其法於西京惟得¶
摩訶兠勒一曲(古今/注)舞有骨鹿舞胡旋舞俱於一小圓¶
毬子上舞縱横騰擲兩足終不離於毬上其妙若此皆¶
夷舞也(樂府/雜録)¶
集四夷間奏徳廣所及僸佅兠離罔不具集(東都賦注/云東夷之)¶
(樂曰佅南夷之樂曰任西夷之樂曰林離北夷之樂曰/僸又云東夷曰韎南夷曰任西夷曰朱離北夷曰禁)¶
俳優侏儒狄鞮之倡(上林/賦)驃國樂驃國樂出自大海西¶
<pb:KR3k0025_WYG_078-33a>¶
南角戎羌之子舒難陀來南獻音奉正朔(白樂/天)¶
本朝乾道二年臣寮言臨安府風俗好為胡樂如吹鷓¶
鴣如撥胡琴如作胡舞所在而然傷風敗俗不可不懲¶
望撿坐紹興三十一年指揮嚴行禁止(時/政)¶
　　　五聲¶
經予欲聞六律五聲八音在治忽以出納五言(書益/稷)文¶
之以五聲(周/禮)五聲六律十二管還相為宫也(記禮/運)宫為¶
君商為臣角為民徴為事羽為物五者不亂則無沾滯¶
<pb:KR3k0025_WYG_078-33b>¶
之音矣(樂/記)宫亂則荒其君驕商亂則陂其官壞角亂則¶
憂其民怨徴亂則哀其事勤羽亂則危其財匱五者皆¶
亂迭相凌謂之慢如此則國之滅亡無日矣(同/上)先王之¶
和五聲也以平其心成其政也(左/傳)徴為五聲章為五聲¶
為六律以奉五聲(並同/上)聞宫聲則使人為舒而廣大聞¶
商聲則使人方正而好義聞角聲則使人惻隠而好仁¶
聞徴聲則使人整齊而好禮聞羽聲則使人樂養而好施(公羊/傳)¶
子師曠之聰不以六律不能正五音(孟/子)黄帝作五音以正¶
<pb:KR3k0025_WYG_078-34a>¶
五聲(管/子)¶
史樂者所以動盪血脈通流精神而和正聲也故宫動¶
脾而和正信商動肺而和正義角動肝而和正仁徴動¶
心而和正禮羽動腎而和正智(史樂/書)商之為言章也物¶
成熟可章度也角觸也物觸地而出戴芒角也宫中也¶
居中央暢四方唱始施生為四聲綱也徴祉也物盛大¶
而繁祉也羽宇也物聚藏宇覆之也夫聲者中於宫觸¶
於角祉於徴章於商宇於羽故四聲為宫紀也協之五¶
<pb:KR3k0025_WYG_078-34b>¶
行則角為木五常為仁五事為貌商為金為義為言徴¶
為火為禮為視羽為水為智為聽宫為土為信為思(前/律)¶
(歴/志)以九寸為宫或損或益以宫商角徴羽九六相生隂¶
陽之應也(後律/歴志)以黄鍾為宫太簇為商姑洗為角林鍾¶
為徴南吕為羽應鍾為變宫&KR0331;賓為變徴此聲氣之元¶
五音之正也　五聲生於隂陽分為十二律(同/上)五音相¶
生宫生角角生商商生徴徴生羽羽生宫(晉律/歴志)五聲和¶
是調五樂(同/上)五音本在中土故氣運調平今既東南土¶
<pb:KR3k0025_WYG_078-35a>¶
氣偏詖故不能感動木石(南/史)唐祖孝孫以十二月旋相¶
為六十聲八十四調其法因五音生二變因變徴為正¶
徴因變宫為清宫七音起黄鍾終南吕迭為紀綱黄鍾¶
之律管九寸土於中宫土半之四寸五分與清宫合五¶
音之首也加以二變循環無間故一宫二商三角四變¶
徴五徴六羽七變宫其聲由濁至清為一均凡十二宫¶
調皆正宫也正宫聲之下無復濁音故五音以宫為尊¶
十二商調調有下聲一為宫也十二角調調有下聲二¶
<pb:KR3k0025_WYG_078-35b>¶
宫商也十二徴調調有下聲三宫商角也十二羽調調¶
有下聲四宫商角徴也十二變徴調居角音之後正徴¶
之前十二變宫調在羽音之後清宫之前雅樂成調無¶
出七聲本宫迭相用唯樂章則隨律定均(唐禮/樂志)¶
傳記宫謂之重商謂之敏角為之經徴謂之送羽謂之¶
栁(爾/雅)琴瑟尚宫鍾尚羽石尚角瓦絲尚商匏竹尚徴(國/語)¶
五聲昭徳(同/上)唐開元末凉州進新曲上命諸王於便殿¶
觀之曲終諸王皆稱萬歲獨寜王不賀𤣥宗問其故寜¶
<pb:KR3k0025_WYG_078-36a>¶
王曰夫曲者始於宫散於商成於角徴羽莫不根柢囊¶
括在於宫商也臣見此曲宫離而少微商亂而加暴夫¶
宫者君也商者臣也宫不勝則君體卑商有餘則臣事¶
僭臣恐臣下有悖亂之事陛下有播越之禍也洎禄山¶
南犯𤣥宗西幸方明寜王審音之妙也(開元/傳信)¶
集聽清濁五聲之和然後制為鐘律(楊泉物/理論)啟中黄之¶
少宫發辱收之變商(七/啟)函宫吐角激徴清發梁揚羽申¶
以商(郊祀/歌)¶
<pb:KR3k0025_WYG_078-36b>¶
　　　六律(見律歴部律吕類/)¶
　　　八音¶
經八音克諧(書舜/典)播之以八音(周/禮)鐘聲鏗鏗以立號號以¶
立横横以立武君子聽鐘聲則思武臣石聲磬磬以立辨¶
辨以致死君子聽磬聲則思死封疆之臣絲聲哀哀以立¶
亷廉以立志君子聽琴瑟之聲則思志義之臣竹聲濫¶
濫以立㑹㑹以聚衆君子聽竽笙簫管之聲則思蓄聚¶
之臣鼓鼙之聲讙讙以立動動以進衆君子聽鼓鼙之¶
<pb:KR3k0025_WYG_078-37a>¶
聲則思將帥之臣(記樂/記)夫舞所以節八音而行八風(左/傳)¶
史調諧八音以蕩其心(史禮/書)八音克諧節有度也無相¶
奪倫守有序也(吳世/家)八音均調(前律/歴志)土曰壎匏曰笙皮¶
曰鼓竹曰管絲曰絃石曰磬金曰鐘木曰柷(同/上)聲律¶
相恊而八音生(晉律/歴志)兌之音金其風閶闔乾之音石其¶
風不周離之音絲其風景震之音竹其風明庻艮之音¶
匏其風融坤之音土其風凉坎之音革其風廣莫巽之¶
音木其風清明(晉樂/志)阮咸妙逹八音論者謂之神解(同/上)¶
<pb:KR3k0025_WYG_078-37b>¶
凡樂八音自漢以來惟金以鐘定律吕故其制度詳其¶
餘七者史官不記至唐獨宫縣與登歌鼓吹十二案樂¶
器有數其餘皆畧而不著而其物名具在八音一曰金¶
為鎛鐘為編鐘為歌鐘為錞為鐃為鐲為鐸二曰石為大磬¶
為編磬為歌磬三曰土為壎為嘂嘂大壎也四曰革為¶
雷鼓為靈鼓為路鼓皆有鼗為建鼓為鼗鼓為縣鼓為¶
節鼓為拊為相五曰絲為琴為瑟為頌瑟筝也為阮咸¶
為筑六曰木為柷為敔為雅為應七曰匏為笙為竽為¶
<pb:KR3k0025_WYG_078-38a>¶
巢巢大笙也為和小笙也八曰竹為簫為管為篪為笛¶
為舂牘此樂器也(唐禮/樂志)竽立春之音籥春分之音柷立¶
夏之音琴夏至之音壎立秋之音鐘秋分之音磬立冬¶
之音鼓冬至之音　其後聲器浸殊絲有琵琶五絃箜¶
篌筝竹有篳篥簫笛匏有笙革有杖鼓第二鼓第三鼓¶
腰鼓大鼓土則附革而為鞚木有拍板方響皆以體金¶
應石而備八音(並同/上)¶
傳記八音八物之章(白虎/通)八音者至徳之道天子樂之¶
<pb:KR3k0025_WYG_078-38b>¶
故樂用八音　八音者法易八卦萬物之數也(並同/上)金¶
石以動之絲竹以行之歌以詠之匏以宣之土以贊之¶
革木以節之(國/語)¶
　　　樂器¶
經䕫曰戛擊鳴球搏拊琴瑟以詠祖考來格虞賓在位¶
羣后徳讓下管鼗鼓合止柷敔笙鏞以間鳥獸蹌蹌簫¶
韶九成鳯凰來儀(書益/稷)設業設虡崇牙樹羽應田縣鼓¶
鞉磬柷敔既備乃奏簫管備舉(詩冇/瞽)雷鼓雷鼗孤竹之¶
<pb:KR3k0025_WYG_078-39a>¶
管雲和之琴瑟(周禮天/司樂)靈鼓靈鼗孫竹之管空桑之琴瑟¶
　路鼓路鼗隂竹之管龍門之琴瑟(並同/上)王宫縣(四面/縣也)諸¶
侯軒縣(去其/一面)卿大夫判縣(又去/一面)士特縣(止有/一面)凡縣鐘磬半¶
為堵全為肆(小/胥)掌教鼓鼗柷敔塤簫管弦歌(小/師)掌播鼗柷¶
敔塤簫管絃歌(瞽/矇)凡為樂器以十有二律為之數度以十¶
有二聲為之齊量(典/同)掌教龡竽笙塤籥簫箎篴管舂牘應¶
雅以教祴樂(笙/師)¶
史唐樂縣之制宫縣四面天子用之若祭祀則前祀二日¶
<pb:KR3k0025_WYG_078-39b>¶
太樂令設縣於壇南内壝之外北向東方西方磬簴起北¶
鐘簴次之南方北方磬簴起西鐘簴次之鎛鐘十有二在¶
十二辰之位樹雷鼓於北縣之内道之左右植建鼔於四¶
隅置柷敔於縣内柷在右敔在左設歌鐘歌磬於壇上南¶
方北向磬簴在西鐘簴在東琴瑟筝筑皆一當磬簴之次¶
匏竹在下凡天神之類皆以雷鼓地祇之類皆以靈鼓人¶
鬼之類皆以路鼓其設於庭則在南而登歌者在堂若朝¶
㑹則加鐘磬十二簴設鼓吹十二案於建鼓之外案設羽葆¶
<pb:KR3k0025_WYG_078-40a>¶
鼓一大鼓一金錞一歌簫笳皆二登歌鐘磬各一簴節鼓¶
一歌者四人琴瑟筝筑皆一在堂上笙和簫塤箎皆一在¶
堂下若皇后享先蠶則設十二大磬以當辰位而無路鼓軒¶
縣三面皇太子用之若釋奠於文宣王武成王亦用之其¶
制去宫縣之南面判縣二面唐之舊禮祭風伯雨師五岳¶
四瀆用之其制去軒樂之北靣皆植建鼓於東北西北¶
二隅特縣去判縣之西靣或陳於階前有其制而無其¶
用凡植者為簨横者為簴簴以縣鐘磬皆十有六周人¶
<pb:KR3k0025_WYG_078-40b>¶
謂之一堵而唐人謂之一簴自隋以前宫縣二十簴及¶
隋平陳得梁故事用三十六簴遂用之唐因隋舊用三¶
十六簴高宗蓬萊宫成増用七十二簴武后時省開元¶
定禮始依古著為二十簴昭宗時宰相張璿已修樂縣¶
乃言舊制太清宫南北郊社稷及諸殿廷用二十簴而¶
於太廟含元殿用三十六簴濬以為非古而廟廷狹隘¶
不能容三十六乃復用二十簴而鍾簴四以當甲丙庚¶
壬磬簴四以當乙丁辛癸與開元禮異而不知其改作¶
<pb:KR3k0025_WYG_078-41a>¶
之時或説以鐘磬應隂陽之位此禮經所不著(唐/志)¶
本朝元祐三年范鎮鑄成律十二編鐘十二鐘一尺一¶
斛一響石為編磬十二持磬一簫笛塤箎篁笙和笙各¶
二較景祐中季照所定又下一律有竒并書及圖法上¶
進(通/畧)¶
　　　鍾¶
經鼓鍾刺幽王也(詩小/雅)鼓鍾于宫聲聞于外(白/華)鍾師掌¶
金奏(周/禮)磬師掌教擊編鍾　鳬氏為鍾兩欒謂之銑銑¶
<pb:KR3k0025_WYG_078-41b>¶
間謂之于于上謂之鼓鼓上謂之鉦鉦上謂之舞舞上¶
謂之甬甬上謂之衡鍾縣謂之旋旋蟲謂之幹鍾𢃄謂¶
之篆篆間謂之枚枚謂之景于上之攠謂之隧鍾已厚則¶
石(聲不/發也)已薄則播(聲散/也)侈則柞(聲大/外也)弇則欝(聲不舒/揚也)長¶
甬則震(聲不/正也)鍾大而短則其聲疾而短聞鍾小而長則¶
其聲舒而逺聞(並同/上)知悼子卒未葬平公飲酒師曠李¶
調侍鼓鍾杜蕢自外來聞鍾聲曰安在曰在寢杜蕢入¶
寢歴階而升酌曰曠飲斯又酌曰調飲斯又酌堂上北¶
<pb:KR3k0025_WYG_078-42a>¶
靣坐飲之(記檀/弓)善待問者如撞鍾叩之以小則小鳴叩¶
之以大則大鳴待其從容然後盡其聲(學/記)鍾聲鏗鏗以¶
立號(樂記互見/前八音類)鄭伯朝楚楚子賜之金既而悔之與之¶
盟曰無以鑄兵故以鑄三鍾(左/傳)鄭人賂晉侯歌鍾二肆¶
　宋左師每食擊鍾季武子入鄭取其鍾以為盤　吳¶
公子札將宿於戚(孫文子/之邑)聞鍾聲曰夫子獲罪於君以¶
在此也懼猶不足而又何樂君又在殯而可以樂乎¶
鄭伯有耆酒為窟室而夜飲酒擊鍾焉(並同/上)叔孫為孟¶
<pb:KR3k0025_WYG_078-42b>¶
鍾曰饗大人以落之(孟叔孫/豹長子)天王將鑄無射伶州鳩曰¶
鐘音之器也小者不窕大者不槬窕則不咸槬則不容¶
今鍾槬矣王心弗堪其能久乎(同/上)¶
子將以釁鍾(孟/子)髙子曰禹之聲尚文王之聲孟子曰何¶
以言之曰以追蠡注云追鍾鈕也蠡欲絶之貌(同/上)黄帝¶
作五鍾一曰青鍾大音二曰赤鍾重心三曰黄鍾灑光四¶
曰景鍾昧其明五曰黒鍾隠其常(管/子)智伯欲伐讐由而¶
道難不通鑄大鍾遺之方車二軌讐由大悦除塗將内¶
<pb:KR3k0025_WYG_078-43a>¶
之赤章曼支諌曰此小所以事大也今以大事小兵必¶
隨之不聽曼支因斷轂而馳至齊十月讐由亡(韓/子)闔閭¶
伐楚破九龍之鍾(淮南/子)禹以五音聽政為號曰教寡人¶
以義者擊鍾(同/上)齊景公族鑄大鍾撞之於庭下郊雉皆¶
雊(同/上)¶
史高祖廟有十鍾受千石撞之聲聞百里(漢/書)漢中城固¶
縣水際忽有雷聲俄而岸崩得銅鐘十二枚(宋/書)唐有古¶
鍾十二近代惟用其七餘有五鍾俗號啞鍾張文收吹¶
<pb:KR3k0025_WYG_078-43b>¶
律調之聲皆響徹時人咸服其妙(唐/書)¶
傳記鍾空也空内受氣多故聲大(釋/名)魏顆以身戰退秦¶
於輔氏其勲銘之景鍾(國/語)景王鑄無射伶人告和王謂¶
伶州鳩曰鍾果和矣對曰上作器民樂之則為和今¶
民莫不怨恨臣不知其和(同/上)景公為大鍾將懸之仲尼¶
伯常騫晏子三人俱朝曰鍾将毀撞之果毀公見三子¶
問之晏子對曰鍾大不以禮曰將毀仲尼曰鍾大懸下¶
氣上薄故曰將毀伯常騫曰今日庚申雷日也隂莫勝¶
<pb:KR3k0025_WYG_078-44a>¶
於雷故曰將毀(晏子/春秋)豐山有鍾霜降則自鳴(山海/經)漢武¶
未央宫鍾無故自鳴問東方朔對曰臣聞銅土之子子母¶
相感山恐有崩弛者三日南郡太守言有山崩(東方朔/别傳)¶
洛陽太極殿前大鍾六枚父老云曾有欲移此鍾者鍾¶
聲震地咸懼不敢復犯(述征/記)義熈十一年霍山崩毀出¶
銅鍾六枚上有古文蝌蚪書(晉中/興書)魏時殿前鍾忽鳴張¶
華曰蜀銅山崩(説/苑)凡鍾十六枚同為一筍簴者為編鍾¶
將懸者謂之鑄(三禮/圖)陜州黄河有銅鍾常自浮出海晦¶
<pb:KR3k0025_WYG_078-44b>¶
朔隂雨之日輙鳴(五行/記)¶
集鏗千石之鍾(上林/賦)鴻鍾萬均(西京/賦)宫垂金鏞(東京/賦)發¶
鯨魚鏗華鍾(東都/賦)金吼霜鍾徹(杜/詩)恰如寸筳撞洪鍾(韓/詩)¶
本朝景祐二年李照言編鍾鏄鍾皆不中度請改制大¶
樂(通/典)皇宋紹興十六年中興天子以好生大徳既定海宇¶
乃作樂暢天地之化以和神人惟兹景鍾首出衆樂天¶
子專用諸禋祀詔臣檜銘且書臣功銘曰徳繼懿兮同¶
久貽子孫兮彌萬世(秦檜景/鍾銘)¶
<pb:KR3k0025_WYG_078-45a>¶
　　　方響¶
傳記梁有銅磬葢今方響也方響以鐡為之脩九寸廣¶
二寸圓上方下架如磬而不設業倚架上以代鍾磬人間使¶
用者纔三四寸(三禮/圖)唐咸通中吾繽為鼓吹署丞善打¶
方響其妙超羣(樂府/雜録)朱崖李大尉有樂吏廉效嘗擕樂¶
器臨池彈蕤賓調池中擲物跳上岸觀之乃一片方響¶
㽔賓鐡葢以聲律諧和相應故也其妙若此(同/上)¶
　　　磬¶
<pb:KR3k0025_WYG_078-45b>¶
經䕫曰於予擊石拊石百獸率舞(書舜/典)戞擊鳴球(益/稷)徐¶
州泗濱浮磬(禹/貢)豫州錫貢磬錯(同/上)依我磬聲(詩那/篇)眂瞭¶
掌擊頌磬笙磬(周/禮)磬師掌教擊磬　磬氏為磬(並同/上)君¶
子聽磬聲則思死封疆之臣(記樂/記)叔之離磬(明堂/位)諸侯¶
之宫縣擊玉磬諸侯之僭禮也(郊特/牲)齊侯使賓媚人賂¶
以紀甗玉磬(左/傳)子擊磬於衛有荷蕢而過孔子之門者¶
曰有心哉擊磬乎(論/語)擊磬襄入于海(同/上)¶
子磬廉制(荀/子)磬似水(同/上)孟冬之月北宫御女黒衣綵擊¶
<pb:KR3k0025_WYG_078-46a>¶
磬石(淮南/子)禹以五音聽政為號曰語寡人以憂者擊磬¶
(同/上)¶
史成帝時犍為郡於水濱得古磬十六枚議者以為善¶
祥(前禮/樂志)世祖幸太學詔諸生雅歌擊磬盡日乃罷(後桓/榮傳)¶
冬至擊黄鍾之磬(禮儀/志)武帝至漢中得杜䕫識舊法始¶
復設軒懸鐘磬(魏/志)登歌磬以玉為之(唐禮/樂志)¶
傳記磬樂石也古者毋句氏作磬(說/文)大磬謂之毊徒鼓¶
磬謂之寋(爾/雅)魯饑臧文仲以玉磬如齊告糴(國/語)王阜為¶
<pb:KR3k0025_WYG_078-46b>¶
重泉令鸞集學宫阜擊磬鸞應磬而舞(東觀/漢記)鳥危之山¶
其陽多磬小華之山其隂多磬石高山涇水出焉其中¶
多磬(山海/經)浮瀛即瀛洲也上有青石可為磬(拾遺/記)黄帝¶
使伶倫造磬(通禮/義纂)天地尚質用石磬宗廟及殿庭尚文¶
用玉磬　唐禮皇后祭先蠶設十二磬於辰位(並同/上)磬¶
者夷則之器萬物之成其氣磬故曰磬有貴賤焉有親¶
疎焉有長㓜焉三者得然後王道得而萬物成天下樂¶
之故樂用磬也(白虎/通)¶
<pb:KR3k0025_WYG_078-47a>¶
集動鍾磬之鏗鍧(文/選)金簧玉磬宫中生下沉秋水激太¶
清(栁/詩)有時自發鍾磬響(杜/詩)¶
　　　瑟¶
經子有酒食何不日鼓瑟(詩山/有樞)既見君子並坐鼔瑟(車/鄰)¶
清廟之瑟朱弦而疏越一唱而三嘆有遺音者矣(記樂/記)¶
子曰由之瑟奚為於丘之門(論/語)㸃爾何如鼓瑟希鏗爾¶
舍瑟而作　孺悲欲見孔子孔子辭以疾將命者出户¶
取瑟而歌(並同/上)¶
<pb:KR3k0025_WYG_078-47b>¶
子瓠巴鼓瑟而游魚出聽(荀/子)公輸子巧用材也不能以¶
檀為瑟(愼/子)齊宣王問巨倩曰儒者鼓瑟乎對曰瑟者以¶
小弦為大聲以大絃為小聲是細大易序貴賤易位儒¶
者以為害義故不能(韓/子)夫瑟二十五弦其僕人鼓之則¶
為笑賢者以其義鼓之欲樂則樂欲悲則悲雖有暴君¶
為之立變(尹/子)以徃聖之法詔將來譬猶膠柱而調瑟(揚/子)¶
史䕫為樂正仰延益八絃為二十三絃之瑟(通鑑/外記)趙惠¶
文王與秦王㑹澠池秦王曰竊聞趙王好音請奏瑟趙¶
<pb:KR3k0025_WYG_078-48a>¶
王鼓瑟相如前曰聞秦王善為秦聲請奏盆缶秦王不¶
懌為一擊缶(史藺相/如傳)漢武帝歌兒作二十五絃及箜篌¶
瑟(前郊/祀志)或曰黄帝使素女鼓五十絃瑟悲帝禁不止¶
故破其瑟為二十五絃(同/上)婦趙女也雅善鼓瑟(楊惲/傳)萬¶
石君石奮其父趙人姊能鼓瑟高祖召其姊為夫人(本/傳)¶
傳記大瑟謂之灑徒鼓瑟謂之歩(爾/雅)惟瑟二十三絃其¶
常用者十九絃其餘四弦謂之蕃灑也頌瑟二十五弦¶
盡用也(三禮/圖)瑟者閑也所以懲忿窒欲正人之徳也(白/虎)¶
<pb:KR3k0025_WYG_078-48b>¶
(通/)瑟潔也使人精潔於心淳一於行也(世/説)瑟前其柱則¶
清却其柱則濁(蔡邕/月令)伏羲氏作二十五絃之瑟以制婚¶
姻之禮(通/鑑)古朱襄氏之治天下多風陽氣不積果實不¶
成故王建作為五絃之瑟以來隂氣瞽瞍作十五之絃舜¶
益以八絃為二十三絃(吕氏/春秋)趙王使人於楚鼓瑟遣之¶
曰無失吾言使者伏而不起曰大王鼓瑟未嘗若今日¶
之悲也王曰然鼓瑟者固方調也使者曰調則可記其¶
柱王曰不可天有燥濕絲有緩急柱有推移不可記也使¶
<pb:KR3k0025_WYG_078-49a>¶
者曰楚之去趙千有餘里亦有吉㐫之變㐫則弔之吉¶
則賀之猶柱之有推移不可記也(韓詩/外傳)¶
集縇瑟兮交鼓(楚/詞)齊王好竽有求仕於齊者操瑟而徃¶
立於門者三年不得入叱曰吾瑟鼓之能使鬼神上下¶
吾鼓瑟合軒轅氏之律吕客罵之曰王好竽而子鼓瑟¶
瑟雖工如王不好何(韓/文)趙瑟初停鳯凰柱(李/白)閒夜坐明月¶
幽人彈素瑟　含情弄柔瑟彈作陌上桑(並同/上)暫醉佳¶
人錦瑟傍(杜/詩)¶
<pb:KR3k0025_WYG_078-49b>¶
本朝我醉子鳴瑟(歐陽/公)短瑟絃柱促(東/坡)寳瑟陣歸鴻(山/谷)¶
　　　筝¶
史羊偘姬妾列侍窮極奢靡彈筝人陸大喜著鹿角爪¶
長七寸(梁/書)¶
傳記謹按樂記筝五絃筑身也今并凉州筝形如瑟不¶
知誰作也按京房制五音唯加瑟十三絃此乃筝也今¶
雅樂筝十二絃他樂皆十三絃如筝稍小曰雲和樂府¶
不用(風俗/通)吕布詣袁紹紹患之布求還洛陽紹遣壯士¶
<pb:KR3k0025_WYG_078-50a>¶
送布而隂殺之布乃使人鼓筝於帳中潛自遁出夜中¶
兵起而布已亡(英雄/記)謝仁祖為豫州主簿桓温聞其善¶
彈筝便呼之謝即理絃撫筝因歌秋風意氣殊遒桓大¶
以此知之取謝引詣府(世/説)辛居士宣仲善彈筝與胡陶¶
駱惠度為友陶能吹笛惠度工歌時人謂之三公樂宋¶
卲陵王休若躬徃造焉宣仲正在林中彈筝不廻顧逡¶
廵致筝於席延卲陵與語纔述寒温而已卲陵授筝令¶
彈答曰幸非王門伶人何事見逼占對詳雅衆不能屈¶
<pb:KR3k0025_WYG_078-50b>¶
(襄沔/記)索丞宗伯夷成善鼓筝悲歌能使喜者墮淚改調¶
易謳能使戚者起舞時人號曰雍門調(燉煌/實錄)郝素善彈¶
筝雖伯牙妙手吳姬竒聲何以加之(傅/子)¶
集斬泗濱之梓以為筝(魏文帝與/吳質書)以為䝉恬所造今觀¶
其器上圓似天下平似地中空准六合絃柱擬十二月¶
設之則四象在鼔之則五音發斯乃智仁之器豈䝉恬¶
亡國之臣所能關思哉(傅𤣥/賦序)銀甲彈筝用(杜/詩)¶
本朝錦幄初温獸香不斷相對坐調筝(周/詞)¶
<pb:KR3k0025_WYG_078-51a>¶
　　　琵琶¶
史石季倫善彈琵琶(晉/書)庾仲文好貨先與劉徳願殊惡¶
徳願自持琵琶甚精麗遺之便復欵然(宋/書)范&KR0747;善彈琵¶
琶能為新聲(同/上)隋文帝龍潛時頗好音樂嘗倚琵琶作¶
歌二首名曰地厚天髙托言夫妻之義(隋/書)¶
傳記琵琶本胡中馬上所鼓推手前曰琵引手却曰琶¶
因以為名(釋/名)琵琶長三尺五寸法天地人與五行也四¶
絃象四時也(風俗/通)琵琶自烏孫公主造馬上彈之(樂府/雜錄)¶
<pb:KR3k0025_WYG_078-51b>¶
開元中有賀懷智琵琶以石為槽&KR0008;鷄筋作弦用鐡撥¶
彈之　貞元中有康崑崙彈琵琶第一手及聞聲樂即¶
街東登綵樓彈一曲新翻調録要(後人誤以録/要為緑腰)其街西亦¶
見一樓女郎抱樂器先云我亦彈此曲兼移在楓香調¶
中撥聲如雷其妙絶入神崑崙驚駭請拜為師女郎更¶
衣而出乃僧善本也　文宗朝女弟子鄭中丞善琵琶¶
有權相舊吏梁厚本臨渭水垂釣忽見一物流過悉以¶
錦纒其邉令家僮接得乃秘器也發棺視之乃一女郎¶
<pb:KR3k0025_WYG_078-52a>¶
餘息未絶將養經旬漸能言詢之云是鄭中丞也昨以¶
忤聖㫖命縊死投於渭河厚本納為妻言其琵琶在南¶
趙家脩理梁贖得之毎至夜深方敢輕彈後因酒酣不¶
覺朗彈數曲有黄門於牆外聽之曰此鄭中丞琵琶聲¶
也不日召入内乃捨厚本之罪(並同/上)天寳中白秀貞自¶
蜀使廻得琵琶以獻其槽以邏逤檀為之有金縷紅文¶
蹙成䨇鳯貴妃每奏於梨園音韻凄清飄如雲外(明皇/雜録)¶
集聞之故老云漢遣烏孫公主念其行道思慕使二知¶
<pb:KR3k0025_WYG_078-52b>¶
音者作馬上之樂觀其器盤圓柄直隂陽序也四絃法¶
四時也以方語目之故云琵琶也取易於外國也杜摰¶
以為秦之末葢苦長城之役百姓絃鼗而鼓之二者各¶
有所據以意斷之烏孫近焉(傅𤣥/序)轉軸撥絃三兩聲未¶
成曲調先有情絃絃掩抑聲聲思似訴平生不得意低¶
眉信手續續彈説盡心中無限事輕攏慢撚抹復挑初¶
為霓裳後六么大絃嘈嘈如急雨小絃切切如私語嘈¶
嘈切切錯雜彈大珠小珠落玉盤間關鸎語花底滑幽¶
<pb:KR3k0025_WYG_078-53a>¶
咽泉流水下灘水泉冷澀絃疑絶疑絶不通聲暫歇别¶
有幽愁暗恨生此時無聲勝有聲銀鉼乍破水漿迸鐡¶
騎突出刀鎗鳴曲終收撥當心畫四絃一聲如裂帛(白/樂)¶
(天琵/琶行)¶
本朝繁聲急節傾四座為爾飲盡黄金觥(六一/集)坐中賓¶
客誰最賢杜彬琵琶皮作絃自從彬死世莫𫝊玉連鎻¶
聲入黄泉(同/上)琵琶一抹四十絃(東/坡)數絃已品龍香撥半¶
面猶遮鳯尾槽新曲從翻玉連𤨏舊聲終愛欝輪袍¶
<pb:KR3k0025_WYG_078-53b>¶
青山不逢湓浦客紅袖謾挿曹綱手(並同/上)¶
　　　箜篌¶
史漢靈帝好胡服作胡箜篌&KR0034;(漢/書)哥舒翰監軍李太宜¶
在軍中不治事與將士彈箜篌為樂(唐/書)¶
傳記箜篌一名坎侯漢武帝祀太山大乙后土令樂人侯調¶
依琴作坎侯言其坎坎應節也(風俗/通)箜篌出桑間濮上之地(釋/侯)¶
侯氏作故名箜篌(白/帖)孫氏有箜篌賦其文甚美麗(同/上)樂¶
工天竺伎有鳯首箜篌(唐/書)霍里子高見一白首提壺涉河¶
<pb:KR3k0025_WYG_078-54a>¶
其妻隨而止之不及墮河而死妻乃援箜篌作歌曰勸¶
公無渡河公竟渡河墮河而死當奈公何曲終自投河¶
死(琴/操)魏髙陽王雍美人徐月華能卧彈箜篌為明妃出¶
塞之聲(雜/爼)有李生者一姓盧有道術邀生詣其居曰求¶
得一妓善箜篌令侍飲其箜篌上有朱字云雲中辨江¶
樹天際識歸舟李後娶陸長源女乃所見於盧家者問¶
何能曰善箜篌示之朱字宛然李生具説女曰徃昔夢¶
至一處亦記見生(逸/史)¶
<pb:KR3k0025_WYG_078-54b>¶
集奏箜篌傷妻之大(檄曲江/水伯文)有一遷客登髙樓不言不¶
寐彈箜篌彈作薊門桑葉秋風沙颯颯青塜頭(王昌齡/箜篌引)¶
吳絲蜀桐張高秋(李賀箜/篌引)荆山玉碎鳯凰呌芙蓉泣露¶
香蘭笑十二門前融冷光二十三絲動紫皇(同/上)¶
本朝夢回只記歸舟字賦罷雙垂紫錦絛(東/坡)¶
　　　琴¶
經子夏既除喪而見於孔子與之琴和之而不和彈之¶
而不成聲作而曰哀未忘也子張既除喪而見與之琴¶
<pb:KR3k0025_WYG_078-55a>¶
和之而和彈之而成聲作而曰先王制禮不敢不至也¶
(記檀/弓)昔者舜作五絃之琴以歌南風(樂/記)晉侯觀於軍府¶
見鍾儀問其族曰伶人也使與之琴操南音范文子曰¶
君子也言稱先職不背本也樂操土風不忘舊也(左/傳)衛¶
侯有嬖妾使師曹誨之琴(同/上)¶
子瓠巴鼓琴鳥舞魚躍鄭師文聞之從師襄柱指鈎絃¶
三年不成聲無幾見師襄曰文得之矣於是當春而叩¶
商絃以召南吕凉風忽至草木成實當秋而叩角絃以¶
<pb:KR3k0025_WYG_078-55b>¶
激夾鍾温風徐廻草木發榮當夏叩羽絃以召黄鍾霜¶
雪交下川池暴沍當冬而叩徴絃以激㽔賓陽光熾烈¶
堅冰立散將終而景風翔慶雲浮甘露降醴泉涌(列/子)伯¶
牙鼓琴鍾子期善聽之方鼓琴志在泰山鍾子期曰善¶
哉乎鼓琴巍巍乎如泰山志在流水鍾子期曰善哉乎¶
鼓琴洋洋乎若流水鍾子期死伯牙擗琴絶絃終身不¶
復鼔琴以為世無足鼔琴者也(吕/子)孔子遊乎緇帷之林¶
坐杏壇之上弟子讀書孔子絃歌鼔琴奏曲未半有漁¶
<pb:KR3k0025_WYG_078-56a>¶
父者下船而來孔子推琴而起曰其聖人歟(莊/子)¶
史騶忌以鼓琴見齊威王威王舍之右室(史/記)司馬相如¶
素與臨卭令王吉相善臨卭富人卓王孫有女文君新¶
寡好音相如謬與令相重而以琴心挑之相如始如臨¶
卭車騎雍容閑雅甚都及飲卓氏弄琴文君竊窺心悦¶
而好之(同/上)周師經仕魏善鼓琴文侯躭之起舞經怒以¶
琴撞文侯文侯將殺之經曰乞申一言而死文侯曰何¶
曰臣撞桀紂之君不撞堯舜之主文侯乃捨之懸琴於¶
<pb:KR3k0025_WYG_078-56b>¶
壁以為戒(十二/國史)蔡邕在陳留鄰人有以酒食召邕者¶
客彈琴於屛邕至門潛聽之曰以樂召我而有殺心何¶
也遂返主人追問其故邕具以告彈琴者曰我向見螳¶
螂方向鳴蟬吾心聳然惟恐螳螂之失蟬也此豈為殺¶
心而形於聲乎(後漢/書)蔡邕在呉呉人有燒桐以爨者邕¶
聞火烈聲知其良材因請而裁為琴果有美音而其尾¶
有焦名曰焦尾琴　蔡琰字文姬邕之女也邕夜彈琴¶
絃絶琰曰第二絃復故斷一絃曰第四絃(並同/上)嵇康臨¶
<pb:KR3k0025_WYG_078-57a>¶
刑東市顧視日影索琴彈之曰昔袁孝尼嘗從吾學廣¶
陵㪚吾固靳之廣陵㪚於今絶矣(晉/書)戴逵能鼔琴武陵¶
王晞使人召之逵對使者破琴曰戴安道不能為王家¶
伶人　陶潛性不解音而蓄素琴一張弦徽不具撫而¶
和之曰但識琴中趣何勞絃上聲(並同/上)禇彦囬援琴奏¶
别鶴之曲王彧謝莊抗節嘆曰以無累之神合有道之¶
器宫商暫離不可得已(宋/書)¶
傳記琴禁也以禁人之邪正人心也(白虎/通)琴神農所作¶
<pb:KR3k0025_WYG_078-57b>¶
洞越練朱五絃周加二絃(説/文)伏羲作琴脩身理性反其¶
天真也(琴/操)神農削桐為琴繩絲為絃以通神明之德以¶
合天地之和(桓譚/新論)黄帝作琴名清角(纂/要)大琴曰離二十¶
絃或云此是伏羲所制(爾/雅)琴長四尺五寸者法四時五¶
行七絃者法七星大絃為君小絃為臣文王武王加二¶
絃以合君臣之恩(風俗/通)伏羲作琴長三尺六寸六分象¶
三百六十日也廣六寸象六合也文上曰池下曰岩池¶
水平也前廣後狹象尊卑也上圓下方法天地也五絃¶
<pb:KR3k0025_WYG_078-58a>¶
官也大絃君也寛和而温小絃臣也清廉不亂文王加¶
二絃合君臣恩也(琴/操)堯使無勾作琴五絃(通禮/纂)神農造¶
琴以定神齊媱僻去邪欲反其天真者也(揚雄/清英)琴第一¶
絃為宫次為商次為角次為徴為羽次為少宫次為少¶
商(三禮/圖)自堯相傳善琴者八十餘人有八十餘様雖少¶
有差大體相似皆長三尺六寸法期之數也上圓而剡¶
象天也下方而平法地也十三徽配十二律餘一象閠¶
也本五絃者五音也加二絃文武也蔡邕又加二絃象¶
<pb:KR3k0025_WYG_078-58b>¶
九星在人法九竅所象鳳首足趐南方朱雀為樂之主¶
也五分其身以三為上以二為下三天兩地之義也龍¶
池八寸象八風腰廣四寸象四時軫圓象陽轉而不窮¶
也臨岳承露龍齦用梓木達先賢深意也(琴/書)子路鼓琴¶
孔子聞之曰亢厲㣲末以象殺伐之義中和之感不載¶
於心温和之動不存於體夫然者乃所以為亂亡之風¶
(家/語)孔子南遊適楚有處女珮璜而浣孔子曰彼婦人可¶
與言矣抽琴去軫以授子貢子貢曰於此有琴而無軫願¶
<pb:KR3k0025_WYG_078-59a>¶
借子以調其軫婦人對曰吾野鄙之人也僻陋而無心¶
五音不知安能調琴(韓詩/外傳)鄒忌以琴見齊威王曰大絃¶
急以温者君也小絃廉折以清者相也推之深釋之舒¶
者刑罰審也均諧之鳴者政令一也大小相益囬邪不¶
相害者上下和鳴吏民相親也故曰琴音調而天下治¶
(史/記)師曠鼓琴通於神明而白鵠翔(孫氏瑞/應圖)雍門周以琴¶
見孟嘗君孟嘗君曰先生鼓琴亦能使人悲乎周曰臣¶
烏能令足下悲哉千秋萬嵗之下宗廟不血食墳墓已¶
<pb:KR3k0025_WYG_078-59b>¶
平採樵者躑躅其足而歌其上曰夫以孟嘗君尊貴乃¶
若是乎於是周引琴而鼓之孟嘗君涕泣増哀下而就¶
之曰聞先王鼓琴立若破國亡邑之人也(説/苑)張安世十五¶
為成帝侍中善鼓琴能為雙鳳離鸞之曲(西京/雜記)嵇中散¶
夜燈下彈琴忽有一人面甚小斯須轉大遂長丈餘嵇¶
乃吹燈滅之曰恥與魑魅争光(語/林)嵇中散投宿華陽亭¶
至一更中操琴先作諸弄聞空中稱善中散曰君何不¶
來答曰身是古人就終殘毁不冝接侍君子向夜慚見¶
<pb:KR3k0025_WYG_078-60a>¶
以手持其頭與中散論聲中散以琴授之悉作衆曲唯¶
廣陵㪚絶倫與中散誓不得傳他人(靈異/志)賀思令常夜¶
坐月中臨風鳴絃忽有一人著械在中庭稱善自云是¶
嵇中散因授以廣陵散遂傳之於今不絶(世/説)王彦伯至¶
呉郵亭維舟牛渚秉燭理琴見一女子披幃而進取琴¶
調之其聲甚哀女子曰此曲所謂楚明光者也唯嵇叔¶
夜能為此聲(續齊/諧記)清角黄帝之琴鳴廉脩况藍脅自¶
鳴空中號鍾齊桓公琴繞梁荘琴緑綺司馬相如琴焦尾¶
<pb:KR3k0025_WYG_078-60b>¶
蔡邕琴鳳凰趙飛燕琴(文周/正樂)李汧公勉雅好琴有絶代¶
者一名響泉一名韻磬自寳於家(國史/補)¶
集臣嘗行僕馬肌疲正直主人開門主人翁出獨有主¶
人女在欲置臣堂上太髙堂下太卑乃别尋他房與室¶
止臣其中其中有鳴琴焉臣援琴而鼓之為秋竹積雪¶
之曲(宋玉/賦)上客何國之公子所從來無乃逺乎遂設㫖¶
酒進鳴琴撫絃為幽閒之曲(司馬/相如)清音發而陽氣亢白¶
雪奏而靈雨零(成公/綏賦)理正聲奏妙曲揚白雪發清角(嵇康/賦)¶
<pb:KR3k0025_WYG_078-61a>¶
絃以園客之絲徽而鍾山之玉(文/選)絃隨流水急調雜秋¶
風清(蕭慤/詩)蜀琴欲奏鴛鴦絃(李/白)清琴弄雪月拂霜弄¶
瑶軫　琴奏龍門之緑桐石上弄寳琴　纎手弄雲¶
和(並同/上)哀絃繞白雪(杜/詩)收書動玉琴　哀絲千古心(並/同)¶
(上/)鼓有虞氏之南風賡之以文王宣父之操優游怡曠¶
博厚髙明追三代之遺音想舞雩之詠歌及暮而退皆充¶
然若有得也(韓有巳日/聽琴序)昵昵兒女語恩怨相爾汝劃然¶
變軒昻勇士赴敵場浮雲栁絮無根蔕天地濶逺隨飛¶
<pb:KR3k0025_WYG_078-61b>¶
揚喧啾百鳥羣忽見孤鳳凰躋攀分寸不可上失勢一¶
落千丈長(聴頴/師琴)雪絃寂寂聽(朝/詩)靈琴窅窅(同/上)若人抱竒¶
音朱絃絙枯桐(栁/集)¶
本朝用兹有道器寄此無景情(六一/集)彈雖在指聲在意¶
聽不以耳而以心心意既得形骸忘天地白日愁雲隂¶
　五音商羽主肅殺颯颯坐上風吹沙忽然黄鍾囬暖¶
律當冬草木皆萌芽　又云理身如理琴正聲不可干¶
以邪(並同/上)羽客知人意瑶琴繫馬鞍(東/坡)哀彈本舊曲妙¶
<pb:KR3k0025_WYG_078-62a>¶
耳非昔聞　賴有三尺桐中有山水意(並同/上)緑琴珠網遍絃¶
絶不成聲(山/谷)王師學琴三十年響如清夜落澗泉滿堂洗盡¶
筝琶耳請師停手恐斷絃(同/上)¶
　　琴操¶
史箕子諌紂不聴佯狂為奴遂隱而皷琴以自悲故傳¶
之曰箕子操(史/記)¶
傳記凡琴曲和樂而作命之曰暢暢者言其道之美暢¶
猶不敢自安也憂愁而作命之曰操操者言困阨危迫¶
<pb:KR3k0025_WYG_078-62b>¶
猶不失其操也(文周/正樂)古琴有歌詩五曲一曰鹿鳴(周大/臣之)¶
(所作也王道衰君志傾留心聲色故㫖/酒嘉殽不能厚養賢者乃援琴以刺之)二曰伐檀(魏國/女子)¶
(所作也傷賢者隱蔽素飱在位徳澤不/加百姓傷痛仰天長歎援琴而鼔之)三曰騶虞(召國/女子)¶
(所作也周道衰禮義廢男怨於外女怨于内内迫情/性外迫禮義歎傷所見而不逢時於是援琴而歌)四曰¶
鵲巢五曰白駒(失朋友之所作也仕乎衰亂之世依違/成風諒見不受國仕詠而思之乃援琴)¶
(而長/歌)又有十二操一曰將歸操(孔子之所作也趙簡子/聘孔子孔子渡狄水聞)¶
(趙殺其賢大夫竇鳴犢嘆曰燔林而田則麒麟不至覆/巢破卵則鳳凰不翔鳥獸尚惡傷類而况君子哉於是)¶
(援琴而/鼔之)二曰猗蘭操(孔子之所作也孔子自衛反魯見薌/蘭之獨茂也嘆曰夫蘭當為王者)¶
<pb:KR3k0025_WYG_078-63a>¶
(香今乃與衆草為伍譬猶賢者不逢時/與鄙夫為倫也凭車伏軾援琴而鼔之)三曰龜山操(孔/子)¶
(所作也齊人歸女樂季桓子受之魯君不聽朝孔子欲/諌而不聽復退而望魯魯有龜山蔽之季氏専政亦猶)¶
(龜山之蔽魯也/於是援琴而歌)四曰越裳操(周公之所作也周公輔成/王天下太平越裳重九譯)¶
(而來獻白雉曰吾君在外國也頃無迅風疾雨意/者中國有聖人乎故遣臣來周公於是援琴而歌)五曰¶
拘幽操(文王之所作也紂為無道百姓怨悲文王為西/伯種徳脩仁紂大怒召而拘於羑里文王憂愁)¶
(援琴而/鼔之)六曰岐山操(周大臣之所作也文王居邠狄人/攻之遂杖策而出邑於岐山自傷)¶
(不能化夷狄喟然/歎息援琴而歌)七曰履霜操(尹吉甫子伯竒無罪/見逐自傷作此曲)八曰¶
雉朝飛操(齊宣王時處士牧犢子年七十無妻出薪於琴/野見雉雌雄相隨援琴而歌以自傷又揚雄)¶
<pb:KR3k0025_WYG_078-63b>¶
(清英曰衛女嫁於齊太子道中聞太子死問傅母何如/傅母曰且徃當喪畢不肯嫁終之以死焉傅母取女所)¶
(操琴於塚上鼓之忽二雉俱出墓中傅母抗雌雄曰女/化為雉耶言未卒俱飛而起忽而不見傅母悲痛援琴)¶
(作/操)九曰别鶴操(商陵牧子娶妻無子父母將改娶牧子/援琴鼓之以思憂乖離故曰别鶴操)¶
十曰殘形操(曽子夢見一貍/不見其首而作)十一曰水仙操(伯牙學琴/於成連先)¶
(生三年而成成連云吾師方子春今在東海中能移人/情乃與伯牙俱徃至蓬萊山留宿謂伯牙曰子居習之)¶
(吾將迎師刺然而去伯牙近望無人愴然而嘆曰先生/將移我情乃援琴而歌曲終成連逥刺舡迎之伯牙遂)¶
(為天下/妙手)十二曰懐陵操(伯牙/作)又有九引一曰列女引(楚/樊)¶
(姬/作)二曰伯姬引(魯伯/姬作)三曰貞女引(魯漆室/女作)四曰思歸引¶
<pb:KR3k0025_WYG_078-64a>¶
(衛有賢女邵王聞其賢請聘之未至王夢太子曰吾聞/齊相得衛姬覇今衛女賢欲留之大夫曰不可若賢必)¶
(不我聽聽亦不賢不足取太子不聽遂留居/深宫思歸不得援琴而歌曲終自縊而死)五曰霹靂¶
引(楚商梁出遊九臯之澤遇/風雷霹靂畏懼而歸作)六曰走馬引(樗里牧恭為/父報寃殺人)¶
(而亡藏於山林之下有/天馬引之感作此引)七曰箜篌引(樗里子髙作/互見箜篌類)八曰¶
琴引(秦時屠門/髙所作)九曰楚引(楚龍丘/子髙作)又有河間雜歌二十¶
一章(已上並見琴操樂府/解題并大周正樂)琴曲有蔡氏五弄雙鳳離鸞¶
歸風送逺幽蘭白雪長清短清長側清調琴調大遊小¶
遊明君胡笳廣陵㪚白魚嘆楚妃嘆風入松烏夜啼楚¶
<pb:KR3k0025_WYG_078-64b>¶
明光石上流泉臨汝侯子安之流慚洄雙燕離陽春弄¶
悦弄連弄悦人弄連珠弄中運清暢志清看客清僻清¶
婉轉清(已上見/琴歴)禹上㑹稽(大周正樂曰禹之所作也堯/時洪水淊天使禹治之乃溯)¶
(江河上㑹稽嘆曰云云自是之後/百姓降邱黎庶乂安彈琴以自嘆)文王操(家語曰孔子/學琴於師襄)¶
(師襄子曰子琴以習可以益矣孔子曰丘未得其為志/也又問曰以習其志可以益矣孔子曰丘未得其為人)¶
(也又問曰子有所繆然深思焉有所皇然髙望而逺眺/曰丘殆得其為人矣殆近黝然黒頎然長眼如望羊奄)¶
(有四方非文王其孰能為此襄子避席/揖拱而對曰君聖人也其傳曰文王操)文王思士(大周/正樂)¶
(曰文王之所作也文王思得賢士出田卜之卦得所獲/非熊非羆非虎非貔乃帝王之師也至渭之陽果遇吕)¶
<pb:KR3k0025_WYG_078-65a>¶
(尚與語大悦遂載與之俱歸立以為/師乃援琴而鼓之自序思士之意也)武王伐紂(同上武/王之所)¶
(作也武王興師伐紂伯夷叔齊援劒叩馬曰父死不𦵏/而争天下非孝也執䞇而事之舉兵而伐之非義也武)¶
(王以告太公望太公曰循大行者不顧細禮立大功者/不恤後愆遂克殷誅紂於牧野武王援琴而鼓  之)¶
子安之(揚雄琴清英曰尹吉甫子伯竒至孝後母譖之/自投江中忽夢見水仙賜其美樂唯念養親揚)¶
(聲悲歌舡人聞而學之吉甫聞舡人之聲疑似伯竒援/琴作子安之操又大周正樂曰其門離須之所作也其)¶
(門離湏兄弟三人長兄從軍不歸離須坐事被刑當徃/逺輸其㓜弟曰吾豈可獨免於役逐間吾聞兄在林犁)¶
(欲徃從之離須止之不聽卒夜往不知其/處離須進求之不得於是援琴而歌之)把梁妻(大周/正樂)¶
(曰齊邑杞梁殖妻之所作也荘公襲宫狥義而死荘公/遇其妻於路使弔之妻曰今殖有罪君何辱弔焉若免)¶
<pb:KR3k0025_WYG_078-65b>¶
(於罪賤妾有先人之敝廬不敢郊弔也公乃延諸宫妻/嘆曰上則無父中則無夫下則無子將何以立吾即有)¶
(死而已援/琴而鼓之)三士窮(同上其思革子之所作也其思革子/與石文子叔愆子二人為友聞楚王)¶
(賢而好士往見之衣寒乏糧二人乃并衣糧與其思革子/二子遂凍餓而死其思革子拖二子尸而埋之徃見於)¶
(楚王王設鍾鼔樂之其思革子援琴而鼓之作相與别/散之意王問曰子琴何悲哉其思革子推琴告以其故)¶
(楚王曰嗟乎乃如是耶於是賜其思革子黄/金百斤命收二子而𦵏之以其思革子為相)孔子厄¶
(同上孔子之所作也孔子應聘於楚在陳絶糧喟然/而嘆曰歸與歸與於是援琴而鼓之以自叙其志)杏¶
壇(孔子作見莊/子漁父篇)簞瓢(顔子/作)曽子歸耕(大周正樂曰曽子/之所作也曽子事)¶
(孔子十餘年忽然念二親欲/歸而重嘆之援琴而鼓之)崔子渡河(同上閔子騫之/所作也崔子早)¶
<pb:KR3k0025_WYG_078-66a>¶
(無母其後母常以死母名呼之不應輙笞之崔子欲自/殺恐傷父惡以能遊渡河為辭繫石於腹入水自沉而)¶
(死閔子騫大其能隱/父之惡援琴而鼓之)屈原自况(同上屈原之所作也屈/原楚同姓也為懐王佐)¶
(上官大夫害其器能譛之於王王怒之/而斥之著離騷仰天而嘆援琴而鼓)聶政刺韓王(同上/聶政)¶
(之所作也聶政父為韓王治劒不成韓王殺之欲殺韓/王不得入太山遇仙人學鼓琴十年而琴成王召政彈)¶
(琴政納刀在琴中以刺韓王殺之政殺國君罪當及母/即自犁刺面皮人莫能識有一婦人徃而哭之曰此聶)¶
(政也為父報讐知當及母乃自屠剥面皮何愛一女之/身而不揚吾子之名哉乃拘尸而哭絶行脈而死)¶
力拔山(同上項羽之所作也項羽圍於垓下聞漢軍多/四面楚歌而嘆之曰漢得吾衆是何楚歌之)¶
(援琴而/鼓之)霍將軍歌(同上霍去病之所作也去病擊匈奴/益封萬五千户志得意歡援琴而鼓)¶
<pb:KR3k0025_WYG_078-66b>¶
(之/)歸風送逺(西京雜記曰趙后有寳琴曰鳳凰皆以金/玉隱起為龍鳯鸞鵠及古賢烈女象作歸)¶
(風送逺/之操)胡笳十八拍(蔡文/姬作)廣陵散(大周正樂曰嵇康常/宿王伯通館忽有八)¶
(人云吾有兄弟為樂人不勝覊旅/今授君廣陵散甚妙今代莫測)¶
本朝關山月(李後主别/太祖作)¶
　　　簫¶
經簫韶九成(書益/稷)簫管備舉(詩有/瞽)簫編小竹管如今賣¶
餳者所吹(詩/箋)¶
子人籟則比竹是已注云簫也(莊/子)鳳凰秋秋其聲若簫¶
<pb:KR3k0025_WYG_078-67a>¶
(荀/子)¶
史伍子胥鼓腹吹簫乞食於呉中(史本/傳)周勃吹簫給喪¶
事(本/傳)漢元帝吹洞簫自度曲歌聲分寸節度極切妙(前/本)¶
(傳/贊)¶
傳記大簫謂之䇾小者謂之筊(爾/雅)簫肅也其聲肅肅清¶
也(釋/名)簫大者二十三管無底小者十六管有底(博/雅)雅簫¶
長尺四寸二寸四彄頌簫二寸六彄簫長則濁短則清¶
以蜜蜂實其底而増减之則和(三禮/圖)簫者中吕之氣也¶
<pb:KR3k0025_WYG_078-67b>¶
(白虎/通)舜作簫其形㕘差象鳳翼十管長尺二寸(風俗/通)¶
伏羲作簫十六管(通禮/儀纂)簫史者秦穆公時人善吹簫繆¶
公女弄玉好之妻焉其後隨鳳去(列仙/傳)江寧縣有慈姥¶
山生簫管竹王褒洞簫賦所稱即此也(丹陽/記)簫形似鳥¶
翼鳥火禽也數七夏時火用事二七十四簫之長由此¶
也(鄭𤣥/云)馬先生能使木人吹簫(傅子/云)¶
集吹鳴籟(司馬相/如賦)遷延徙迤魚瞰雞睨垂啄䖤轉登瞢¶
忘食(王褒/賦)簫管悲且清(潘/岳)簫吟鳳下空(李/白)玉簫金管驚¶
<pb:KR3k0025_WYG_078-68a>¶
四筵　雲間吟瓊簫　吹簫舞彩鳳(並同/上)鸞鳳夾吹簫¶
(杜/詩)始知嬴氏善吟簫(同/上)¶
本朝髙瓊發仙奏(六一/集)夜後朝來風又熱卧吹簫管到揚¶
州(東/坡)鳳簫猶在翠㣲間　洞簫入耳何清哀(並同/上)¶
　　　管¶
經孤竹之管孫竹之管隂竹之管(周禮大/司樂)¶
傳記大管謂之簫其中謂之䈌小者謂之&KR2669;(爾/雅)管象篪¶
長尺圍寸有六孔無底(廣/雅)象物貫地而芽故謂之管(風/俗)¶
<pb:KR3k0025_WYG_078-68b>¶
通舜時西王母獻白玉管(大戴/禮)¶
集不須吹急管衰老易悲傷(杜/詩)¶
本朝孤管呌秋月(六一/集)¶
　　　笛¶
史黄帝使伶倫伐竹於昆谿斬而作笛吹之作鳳鳴(史/記)¶
桓伊善音樂蔡邕柯亭笛長吹之王徽之泊舟清溪側¶
伊素不相識於岸上過徽之使人謂之曰聞君善吹笛¶
試為我一奏伊時以貴顯素聞徽之名便下車踞胡床¶
<pb:KR3k0025_WYG_078-69a>¶
為作三調之弄便上車去不交一言(晉/書)文宗時雲朝霞¶
以善吹笛進二聲為新雅樂朝霞能逐意變聲頗符上¶
㫖由是有寵(唐/書)¶
傳記笛滌滌然也(釋/名)所以滌邪穢之雅正也(風俗/通)漢武¶
武帝時工人丘仲所造本出羌中(同/上)髙祖初咸陽宫有¶
玉笛長二尺三寸銘曰昭華之琯(兩京/雜記)王愷嘗置酒王¶
導王敦俱徃女妓吹笛小失聲愷怒便令黄門毆殺之¶
一坐改容敦神色自若(晉中/興書)謝仁祖妾阿紀有國色善¶
<pb:KR3k0025_WYG_078-69b>¶
吹笛仁祖死阿紀誓不嫁郗曇設權計得之阿紀終身¶
不與曇言(世/説)蔡邕告呉人曰吾昔嘗經㑹稽髙遷亭見¶
屋椽竹東間第十六可為笛取用果有異聲(先賢/傳)唐𤣥¶
宗時樂人孫處秀善吹笛好作犯聲樂人皆效之其聲¶
變態日増因有犯調(樂/纂)列和善吹笛呉姬之聲無以加¶
也(傅子/云)泰山巢氏居晉陵家婢採薪忽有一人隨婢還¶
家不使人見見形者唯婢而已每與婢飲宴輒吹笛而¶
歌歌曰閒夜寂以清長笛亮且鳴若欲知我者姓郭名¶
<pb:KR3k0025_WYG_078-70a>¶
長生(幽冥/記)代郡界有一亭常有怪不可止宿有諸生止¶
宿鬼吹五孔笛但有一手諸生笑謂汝止一手那得遍¶
笛鬼云謂我少指耶乃數十指出諸生拔劒砍之得一¶
老雄雞從者並雞雛(同/上)吕鄉筠夜泊舟於君山側命酒¶
吹笛忽見一老父拏舟而來出笛三管曰其大者諸天¶
之樂不可發次者對洞府諸仙合樂而吹其小者試為¶
子吹之吹三聲湖上風動波濤洸瀁五聲六聲鳥獸呌¶
噪月色昏昧舟人大恐老父遂止(博異/志)¶
<pb:KR3k0025_WYG_078-70b>¶
集翦雲夢之霜筠法龍吟之異韻三孔為籥文武執之¶
邠人吹也五孔為篴祴樂所用周師掌之六孔為笛羌¶
人吹之(樂/書)融性好音律能鼓琴吹笛為督郵獨卧郿平陽¶
塢中有雒客舍逆旅吹笛相和融去京師踰年蹔聞甚¶
悲而樂之乃作笛賦(馬融/自序)鄰家有吹笛發聲寥亮追想¶
疇昔遊宴之好(向秀思/舊賦)笛奏龍吟水(李/白)羌笛横吹阿嚲¶
囬向月樓中吹落梅　笛奏梅花曲　胡床紫玉笛却¶
坐青雲吹　横笛弄秋月　黄鶴樓中吹玉笛　誰家¶
<pb:KR3k0025_WYG_078-71a>¶
玉笛暗飛聲㪚入春風滿洛城此夜曲中聞折栁何人¶
不起故園情　吹龍笛(並同/上)三年笛裏關山月(杜/詩)晩來¶
横笛好泓下亦龍吟(同/上)¶
本朝安得道人携笛去一聲吹裂翠崖岡(東/坡)更教吹笛¶
奏伊凉(同/上)昭華三弄月侵林(山/谷)¶
　　　篪¶
經仲氏吹篪(詩何/人斯)¶
史伍子胥至於江上無以糊其口吹篪乞食於呉市(史/記)¶
<pb:KR3k0025_WYG_078-71b>¶
世祖於南康郡内作伎有絃無管空中聞有篪聲調節¶
相應(齊/書)¶
傳記大篪謂之沂(爾/雅)篪以竹為之長四寸有八孔前有¶
一孔上有三孔後有四孔頭有一孔(廣/雅)篪啼也聲從孔出¶
如嬰兒啼聲也(釋/名)蘇成公造篪吹孔有觜如酸棗(世/本)古有篪尚¶
矣蘇成公善篪而記者因以為作謬也(古史/考)建元二年¶
帝幸騰光臺吹霜條之篪(洞冥/記)後魏河間王琛有婢朝¶
雲善吹篪能為團扇歌隴上聲琛為秦州刺史羌叛屢¶
<pb:KR3k0025_WYG_078-72a>¶
討不勝琛令朝雲假為貧女吹篪而乞羌聞之皆流涕¶
相謂曰何故捨墳并在山谷為冦耶即相率而降秦民¶
語曰快馬健兒不如老嫗吹篪(洛陽伽/藍記)¶
　　　籥¶
經左手執籥(詩簡/兮)以籥不僭(鼓/鐘)籥師教國子舞羽吹籥¶
(周/禮)籥章掌豳籥(同/上)葦籥伊耆氏之樂也(記明/堂位)萬入去¶
籥(春/秋)¶
史王義方貶吉安丞行釋奠禮請歌吹籥登降跽立人¶
<pb:KR3k0025_WYG_078-72b>¶
人悦順(唐本/傳)文宗製雲韶樂有籥(唐/志)廟卑忌尊則去籥¶
(裴寛/傳)文舞郎左執籥(五代崔/悦傳)¶
傳記大籥謂之産中者曰仲小者曰箹(爾/雅)籥躍也氣躍¶
出也(釋/名)¶
集紅頰吹鳴籥(韓/詩)¶
　　　簧¶
經巧言如簧(詩巧/言)君子陽陽左執簧(君子/陽)¶
傳記女媧作簧(世/本)雅簧上下各六(三禮/圖)簧削鋭其頭有¶
<pb:KR3k0025_WYG_078-73a>¶
傷害之象塞以蜜蠟有口舌之類皆非吉祥善應也(王/符)¶
(潛夫/論)西王母命侍女許飛瓊鼓震簴之簧(漢武/内傳)王遥有¶
竹篋未嘗開後將茅子擔篋入石室中有二人遥自取¶
一枚以二枚與室中人對共鼓之(神仙/傳)¶
　　　竽¶
子齊宣王使人吹竽有三百人南郭處士請為王吹不¶
知竽而濫於三百人之中宣王死文王即位一一聽之處¶
士走(韓/子)¶
<pb:KR3k0025_WYG_078-73b>¶
史女媧氏造列管於匏上内簧其中爾雅謂之巢大者¶
曰竽小者曰和竽暖也立春之氣暖生萬物也竽管二¶
十六宫在左和管十三宫居右(通/典)文宗製雲韶樂有¶
竽一(同/上)¶
傳記冬至吹黄鍾之律間隂以竽竽長四尺二寸(易通/卦驗)¶
漢武帝時丘仲作竽笙三十六管(通禮/義纂)作竽形類小鍾¶
以手將之即鳴(樂府/雜録)竽音調則度數得見(樂府/圖)商立子¶
㫖者好牧&KR0034;竽食木菖蒲根飲水不饑不老如此傳世¶
<pb:KR3k0025_WYG_078-74a>¶
見之三百餘年(列仙/傳)成子伯工吹竽見安昌侯張子夏¶
鼓瑟謂曰音不通千曲以上不足以為知音(桓譚/新論)¶
集代奏鄭衛鳴竽張些(宋玉/招魂)北里吹笙竽(左/思)髙門有笙¶
竽(韓/詩)吹竽少混真　齊王好竽而子鼔瑟瑟雖工如王不¶
好何(並同/上)¶
　　　笙¶
經笙鏞以間(書益/稷)笙磬同音(詩鼓/鍾)笙師掌教吹笙(周/禮)笙¶
入奏南陔白華(記鄉/飲酒)¶
<pb:KR3k0025_WYG_078-74b>¶
史王彧與謝孺子宴桐臺孺子吹笙彧起舞既而嘆曰¶
今日真使人飄飄有伊洛間意(南史謝/恂傳)¶
傳記垂作笙(世/本)大笙謂之巢小者謂之和(爾/雅)列管匏中¶
施簧管端大者十九簧(同/上)笙生也象物貫地而生以匏¶
為之其中空以受簧(釋/名)笙之言施也牙也萬物施而牙¶
笙者太簇之氣也象萬物之生也故曰笙有七政之節¶
焉有六合之和焉天下樂之故謂之笙(白虎/通)夫笙者萬¶
物始生𨗳達隂陽之氣故有長短黄鍾為始象法鳳凰¶
<pb:KR3k0025_WYG_078-75a>¶
(五經/析疑)季秋之月上丁入學習吹笙所以通氣也(蔡邕月/令章句)¶
三笙一和而成聲(儀/禮)笙入三成(同/上)舜祠下得笙玉管夫¶
以玉為笙故神人和鳳凰來儀也(説/文)王子晉好吹笙作¶
鳳凰鳴道士浮丘接之上嵩山也(列仙/傳)墨子見荆王衣¶
錦吹笙(吕氏/春秋)女媧之遺音董成之妙曲(白六帖注云西/王母侍香董雙)¶
(成善/吹笙)¶
集河汾之寳有曲沃之懸匏焉鄒魯之珍有汶陽之孤¶
篠焉(潘岳/賦)寫凰翼以挿羽摹鸞音以厲聲　明珠在咮¶
<pb:KR3k0025_WYG_078-75b>¶
若銜若垂　夫其悽戾辛酸嚶嚶關關若離鴻之鳴子¶
也含㗅嘽諧雍雍喈喈若羣鶵之從母也(並同/上)金清玉¶
震兮受合乎大諧(王廙/賦)直而不倨曲而不佻疏音簡節¶
樂不及妙是可以移風易俗具治至教𢎞義著於典謨¶
歴萬代而彌卲其制也取不周之竹曽城之匏(並同/上)仙¶
人十五愛吹笙學得昆丘繡鳯鳴(李/白)¶
本朝玉笙哀怨弄初凉(東/坡)孤松吹風細泠泠獨繭長繰¶
女媧笙(同/上)¶
<pb:KR3k0025_WYG_078-76a>¶
　　　篳篥¶
傳記篳篥本名悲篥出於胡中其聲悲(通/典)東夷有卷桃¶
皮似篳篥也二貝大蠡也容可數升並吹之以節聲¶
亦出南蠻(同/上)觱篥者笳管也卷蘆為頭截竹為管出於¶
胡地制法角音九孔漏聲五音咸備唐以編入鹵部名為¶
笳管用之雅樂以為雅管六竅之制則為鳳旋宫轉器¶
以應律吕者也(樂/部)明皇幸蜀雨中聞鈴聲上既悼念貴¶
妃作雨霖鈴曲以寄恨焉時梨園弟子善吹觱篥者張¶
<pb:KR3k0025_WYG_078-76b>¶
野狐從至蜀上因以其曲授之(明皇/雜録)篳篥者本龜兹國¶
樂也徳宗朝有尉遲青官至將軍幽州王麻奴解吹篳¶
篥河北吹為第一手時有從事姓盧者曰汝藝亦未足¶
稱上國有尉遲將軍冠絶今古麻奴大怒曰某之此藝¶
海内豈有及者邪今即徃彼定其優劣到京訪尉遲所¶
居賂其閽者方得通見乃於髙般涉詞中吹一曲流汗¶
浹背尉遲謂曰此曲何必髙般涉徒費許多氣力也因¶
自出銀字管於平般涉中吹之麻奴驚憤垂泣拜之終¶
<pb:KR3k0025_WYG_078-77a>¶
身不復言篳篥(樂府/雜録)¶
　　　笳¶
傳記胡笳漢舊録有其曲不記所出本末笳者胡人卷¶
蘆葉吹之以作樂也胡曰胡笳(晉先蠶/儀注)車駕住吹小菰¶
發大菰笳也(同/上)胡笳者張博望入西域傳其法於西京¶
唯得摩訶兠勒一曲李延年等更造新聲二十八解以¶
為武樂有出塞入塞楊栁等十曲(白六/帖)蔡琰先適河東¶
衛仲道夫亡無子漢末大亂為騎兵所獲春月登臺殿¶
<pb:KR3k0025_WYG_078-77b>¶
感笳之音作胡笳十八拍(别/傳)劉疇曽避亂塢壁羣寇百¶
數欲害之疇援笳而吹之為出塞之聲羣寇皆泣而去¶
(曹喜之/晉書)劉越石為騎兵所圍越石乘月登樓清嘯羣賊¶
聞之皆凄然長歎中夜奏胡笳賊皆流涕向曉又吹之¶
賊並弃圍奔走(世/説)激南楚吹胡笳風雲為之動揺星辰¶
為之變度(夏仲御/别傳)¶
集昔伯陽避亂入戎戎越之思有懐土風遂建斯樂美¶
其出於戎貉之俗有夫韶夏之音(杜䞇/賦序)胡笳互動牧馬¶
<pb:KR3k0025_WYG_078-78a>¶
悲鳴吟嘯成羣邊聲四起(李陵/書)胡笳在樓上哀怨不堪¶
聽(杜/詩)客淚墮清笳　哀笳曉幽咽　山樓粉堞隐悲笳¶
　笳吟細栁營(並同/上)¶
本朝客來空弔古清淚落悲笳(東/坡)愁聞邊塞吹蘆管(同/上)¶
　　　角¶
史西戎有吹金者銅角長可二尺形如牛角書記所不¶
載或云本出羌戎以驚中國之馬也(宋樂/志)角長五尺形¶
如竹筒本細末稍大未詳所起今鹵部及軍中多用之¶
<pb:KR3k0025_WYG_078-78b>¶
或以竹木或以皮為之無定制按古軍法有吹角也此¶
器俗名拔邏逥皆營内驚軍之音至侯景圍臺城方用¶
之也(同/上)¶
傳記長鳴角也按蚩尤師蝄蜽與黄帝戰於涿鹿帝令¶
吹角為龍鳴以禦之魏武帝征烏桓軍士思歸乃減角¶
為中鳴其聲尤悲以應胡笳晉宋以降沿襲用之有長¶
鳴唐禮大駕陳一百二十具是承晉魏之制也(通禮/義纂)¶
集鼓角縁邊郡川原欲暮時秋聽殷地發風散入雲悲¶
<pb:KR3k0025_WYG_078-79a>¶
(杜/詩)山路時吹角那堪處處聞(同/上)¶
本朝木落霜清畫角哀(六一/集)邊城畫角雄　吟餘畫角¶
吹殘月(並同/上)黄州鼓角亦多情送我南來不辭逺唯言¶
萬方聲一槩鼉噴龍吟為餘變(東/坡)澹月傾雲哀曉角¶
孤城吹角煙樹裏落月未落江茫茫　山城雄鼔角(並/同)¶
(上/)¶
　　　塤¶
經伯氏吹壎(詩何/人斯)¶
<pb:KR3k0025_WYG_078-79b>¶
傳記大壎謂之嘂鋭上平底形象稱錘大者如鵝子聲¶
合黄鍾大吕也小者如雞子聲合大簇夾鍾也與篪聲¶
相諧故曰壎篪相應(爾/雅)壎謂聲濁而喧喧然今雅樂部¶
用也(説/文)壎者喧也周平王時暴辛公燒土為之樂塤本¶
作壎圍五寸半長三寸半(杜佑通典/長一寸半)凡六孔(風俗通云/有四孔其)¶
(二通凡六孔/也見世本)¶
　　　鼓¶
經擊鼓其鏜(詩擊/鼓)坎其擊鼓宛丘之下(宛/丘)鼉鼓逢逢(靈/臺)¶
<pb:KR3k0025_WYG_078-80a>¶
應田縣鼓(有/瞽)鼓咽咽(有/駜)猗與那與置我鞉鼓奏鼓簡簡¶
(有/那)鼗鼓淵淵(同/上)以雷鼓鼓神祀以靈鼓鼓社祭以路鼓¶
鼓鬼亭以鼖鼓鼓軍事以鼛鼓鼓役事以晉鼓鼓金奏¶
以金錞和鼓以金鐲節鼓以金鐃正鼓以金鐸週鼓(周/禮)¶
(鼓/人)中秋教振旅王執路鼓諸侯執鼖鼓將軍執晉鼓(大/司)¶
(馬/)凡冐鼓必以啟蟄之日(韗/人)鼓大而短則其聲疾而短¶
聞鼓小而長則其聲舒而逺聞(同/上)蕢桴而土鼓(記禮/運)夏¶
后氏之足鼓商楹鼓周縣鼓(明堂/位)廟堂之上縣鼓在西¶
<pb:KR3k0025_WYG_078-80b>¶
應鼓在東(禮/器)鼓無當於五聲五聲不得不和(學/記)君子聽¶
鼓鼙之聲則思將帥之臣(樂/記)分唐叔以密須之鼓(左/傳)鼓¶
方叔入於河播鼗武入於漢(論/語)¶
子鼓其樂之君邪(荀/子)楚厲王有驚鼓與百姓為戒飲酒¶
過之而擊民大驚使人止之曰吾醉戯而擊之民皆罷¶
居數月驚而擊鼓民不起也(韓/子)禹以五聲聽治曰教寡¶
人以道者擊鼓(淮南/子)¶
史元帝好音樂或置鼙鼓殿下天子自臨軒檻上隤銅¶
<pb:KR3k0025_WYG_078-81a>¶
丸以擿鼓聲中嚴鼓之節後宫及左右習知音者莫能¶
為之(漢/書)無持布鼓過雷門(同/上)禰衡字正平孔融稱其才¶
於曹操操欲見之衡不肯徃操懐忿聞衡善鼔召為鼔¶
吏因㑹賔客閲其音節衡操撾而前吏呵之曰鼓吏何¶
不改服衡於是解衣祼身而立徐取岑牟單絞而著之¶
復操撾顔色不怍操笑曰本欲辱衡衡反辱孤衡對曰¶
不敢以先王之法服為伶倫之衣(同/上)呉郡臨平岸出石¶
鼓張華言以蜀中桐木刻作魚形叩之則鳴如其言果¶
<pb:KR3k0025_WYG_078-81b>¶
聞數十里(晉/書)孫&KR0008;為延陵縣令髙爽詣之&KR0008;無故人懐¶
爽取筆書鼓面云徒有此大腹了自無肝腸面皮如許¶
厚被打未遽央(南/史)太子承乾嘗於宫中擊鼓聲聞於外¶
張𤣥素切諌承乾乃出鼓毁之(唐/書)初徳宗自山南還宫¶
都下驚擾遂詔太常習樂去大鼓(同/上)張薦明為道士髙¶
祖召見聞中奏時鼓曰陛下聞鼓乎其聲一而已五聲¶
十二律鼓無一焉然而和之者鼓也(五代/史)¶
傳記大鼓謂之鼖小鼓謂之應大鼗謂之麻小者謂之¶
<pb:KR3k0025_WYG_078-82a>¶
料徒擊鼓謂之咢(爾/雅)鼓者郭也春分之音萬物皆郭皮¶
甲而出故謂之鼓(風俗/通)冬至鼓用馬革圓徑八尺一寸¶
夏至鼓用牛皮圓徑五尺七寸(易通/卦驗)有人金豐擊玉鼔¶
駕六龍(春秋孔/寅圖)鼓所以檢樂為音之長也(五經/要義)黄帝殺¶
䕫以其皮為鼓聲聞五里(帝王/世紀)建鼓大鼓也少昊氏作¶
焉為衆鼓之節夏加四足謂之節鼓商人柱而貫之謂¶
之盈鼓周人縣而擊之謂之縣鼓(通禮/義纂)雷鼓以八面祀¶
天靈鼓六面以祀地路鼓四面以祀鬼神夏后加之以¶
<pb:KR3k0025_WYG_078-82b>¶
足謂之足鼓殷人貫之以柱謂之柱鼓周人懸之謂之¶
懸鼓後世復音制建之謂之建鼓傍有小鼓謂之應鼔¶
以和大鼓小鼓有柄揺之曰鞉大曰鞀也腰鼓大者瓦¶
小者木皆廣首而纎腹齊鼓大一頭設齊於鼓面如麝¶
齊也(古今/樂録)馬上之鼓曰提鼓施於府寺曰朝鼓在村墅¶
曰抱鼓在邊徼曰驚鼓　銅鼓鑄銅為之虛其一面覆¶
而擊其上　節鼓如博局中開圓孔擊以節樂　擔鼓¶
如小甕先冒以革而漆之　正鼓和鼓皆腰鼓也　都¶
<pb:KR3k0025_WYG_078-83a>¶
曇鼓似腰鼓而小毛員鼓似都曇而稍大　答臘鼓制¶
廣於羯鼓而以指楷之俗謂之楷鼓雞婁鼓正鼓正而¶
圓首尾可擊之處平可數寸　方鼓大厯元年司馬滔¶
進廣平樂作此鼓以應黄鍾一均聲(並同/上)應鼓亦曰鼙¶
鼓亦曰東甲鼓亦曰田鼓(纂/要)八方之荒有石鼓焉䝉之以¶
皮其音如雷(神異/經)建武二十四年南郡男子獻銅鼓有¶
銘(虞喜/志林)逢山有祠并石人石鼓世將亂石人輒打鼓聞¶
數十里(述征/記)浮山東石樓下有兩石鼓叩之清越所謂¶
<pb:KR3k0025_WYG_078-83b>¶
神鉦也(羅浮/山記)白鵠山有石鼓元嘉中居人祀山神乃椎¶
此鼓如金石之響相傳云此本有鵠飛入㑹稽雷門鼓¶
中打鼓聲洛陽聞之後逆賊孫恩斫破此鼓見一白鵠¶
飛出去(臨海/志)秦鑿桂陽縣閣下其鼓便自奔逸於臨武¶
遂之洛陽因名聖鼓今臨武有聖鼓城也(始興/記)冀縣有¶
天鼓山山上有石如鼓河鼓星揺動則石鼓自鳴鳴則¶
秦土有殃(雜/俎)¶
集建靈鼉之鼓(上林/賦)雲重鼓寒聲不起(李/賀)歌鼓川上亭¶
<pb:KR3k0025_WYG_078-84a>¶
曲度神飇吹(李/白)遂有馮夷來擊鼓(杜/詩)¶
本朝疊鼓誰操漁陽撾(東/坡)畫橈鼉鼓䀨清眠音腰鼓百¶
面如春雷打徹凉州花自開(並同/上)¶
　　　羯鼓¶
傳記羯鼓出外夷以戎羯之鼓故曰羯鼓其音主太簇¶
一均龜兹髙昌疎勒天竺諸部皆用之&KR0008;如漆桶下以¶
小牙床承之擊用兩杖其音焦殺鳴烈尤宜急曲促破¶
作戰杖連碎之聲又宜髙樓曉影明月清風吹空透逺¶
<pb:KR3k0025_WYG_078-84b>¶
特異衆樂杖用黄檀狗骨花楸捲用鋼鐵(羯鼓/録)𤣥宗尤¶
愛羯鼓横笛云八音之領䄂也諸樂不可為比嘗值二¶
月宿雨初晴景色明麗命髙力士取羯鼓縱擊一曲名¶
春光好及顧栁杏皆以㣲拆指而笑曰此事不喚我作¶
天工可乎又製秋風髙每至秋空逈徹纎塵不起即奏¶
之必逺風徐來庭葉墜落其妙絶入神若此　汝陽王¶
璡姿容妍美上特鍾愛自傳授之璡嘗戴砑綃㡌打曲¶
上自摘槿花一朶置於帽上著處二物皆極滑久之方¶
<pb:KR3k0025_WYG_078-85a>¶
安遂奏舞山花一曲花不墜上大喜因誇花奴姿質明¶
瑩肌膚光細必神仙謫墜也上酷不好琴嘗聽彈未及¶
畢謂宦者曰速召花奴將羯鼓來為我解穢　宋開府¶
論羯鼓曰頭如青山峯手似白雨㸃(山峯欲不動也/雨㸃取碎急也)嗣¶
曹王臯精於器用有覊客懐二捲求謁及見臯捧而嘆¶
曰不意今日獲逢至寳或非之臯曰諸公或似未信乎¶
命取食盤自選其極平者遂重二捲於盤心以油注之¶
滿捲而油不浸漏蓋相契無際也　蜀客李琬至長安¶
<pb:KR3k0025_WYG_078-85b>¶
也聞羯鼔聲扣問羯鼓工曰君所擊者豈非耶婆邑鷄¶
乎然而無尾何也工大異之曰某祖父習此曲父没此¶
曲遂絶今但按舊譜尋之竟無結尾聲琬曰夫耶婆邑¶
鷄當用掘拓急徧解工如其教果得諧叶聲意皆盡¶
成都有削杖者以二鼔杖獻於杜鴻漸鴻漸曰此尤物也¶
匠曰某於脊溝中養之二十年矣鴻漸出蜀至嘉陵江¶
頗有山景月色又佳命取羯鼓因以所得杖酣奏數曲¶
四山猿鳥悉皆飛鳴(並同/上)¶
<pb:KR3k0025_WYG_078-86a>¶
　　　拍板¶
傳記黄帝令黄幡綽撰拍板譜幡綽乃於紙上畫一耳¶
進之問其故對曰但有耳道則無失其節奏也(樂府/雜録)¶
　¶
　¶
　¶
　¶
　¶
<pb:KR3k0025_WYG_078-86b>¶
　¶
　¶
　¶
　¶
　¶
　¶
　¶
　記纂淵海卷七十八¶
