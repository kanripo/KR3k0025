# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:33.635827
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷二十七
<pb:KR3k0025_WYG_027-1a>¶
欽定四庫全書¶
　記纂淵海卷二十七　　　宋　潘自牧　撰¶
　　職官部¶
　　　吏部¶
經惟玉建國辨方正位體國經野設官分職以為民極¶
乃立天官冢宰使率其屬而掌邦治以佐王均邦國(周/禮)¶
治官之屬大宰卿一人(並周/禮)夏書曰賦納以言明試以¶
功車服以庸(書/)¶
<pb:KR3k0025_WYG_027-1b>¶
史漢初置尚書有常侍曹主公卿事後漢改為吏曹主¶
選舉祠祀後又有選部宋武帝大明二年分吏部尚書¶
置二人(通/鑑)唐自貞觀以前尚書掌五品選事至景雲元¶
年宋璟為尚書始通其選而分掌之因為常例開元以¶
前諸司之官兼知政事自開元以來宰相多兼領兵部¶
事(通/志)¶
傳記漢成帝置列曹尚書四人其一曰常侍曹靈帝改¶
吏部為選部魏改選部為吏部(通/典)後周依周六官置大¶
<pb:KR3k0025_WYG_027-2a>¶
冢宰卿隋復曰吏部唐改選部龍朔間改為司列咸亨¶
初復舊光宅改吏部為天官神龍初復舊天寳初改為¶
文部至徳初復舊掌文官選舉總判吏部司勲司封考¶
功四曹事(六/典)¶
集胷中無氷鑑敢當吏部銓(山/谷)東西兩漢左雄孤絶於¶
前南北二晉山濤莫續于後(沈約/表)性藏於貌才隠於心¶
楚越無以况其逈殊山川未足方其險阻(同/上)漢置天曹¶
魏仍東掾毛孝光以清公見美盧子若以貞固任職(張/纉)¶
<pb:KR3k0025_WYG_027-2b>¶
(表/)¶
本朝吏部掌文武官吏選試擬註資任遷叙䕃補考課¶
之政令封爵䇿勲賞罰殿最之法本部長貳及所𨽻郎¶
官其屬有曰司封曰司勲曰考功凡官十有三尚書一¶
人侍郎一人郎中員外郎尚書選二人侍郎選各一人¶
司封司勲考功各一人(通/志)¶
　　　吏部尚書¶
經天官太宰掌建邦之六典以佐王治邦國(周/禮)冢宰掌¶
<pb:KR3k0025_WYG_027-3a>¶
邦理統百官均四海(書/)召公奭為太保兼領冢宰之職¶
(書/)¶
史吏曹尚書典選舉祠祀屬三公曹靈帝末梁鵠為選¶
部尚書(後百官/志註)魏陳羣為尚書制九品官人之法(魏/志)毛¶
玠為吏部尚書無敢好衣美食者魏武嘆曰孤之法不¶
如毛尚書令使吏部用心如玠風俗之易不難(同/上)毛玠¶
雅亮公正在官清恪其典選舉抑阿黨於時四海翕然¶
莫不勵行(同/上)汪湛為吏部尚書家甚貧不營私財饋餉¶
<pb:KR3k0025_WYG_027-3b>¶
盈門無所受(南/史)隋牛𢎞為吏部尚書其選舉先徳行而¶
後文才進用多稱軄吏(隋/書)唐杜如晦攝吏部尚書與房¶
𤣥齡共執朝政引薦賢士(分/紀)崔琰委授銓衡總齊清議¶
十有餘年文武羣才多所明拔朝廷歸美天下稱平(魏/志)¶
崔洪為吏部尚書舉用甄明門無私謁(分/紀)開元十八年¶
裴光庭兼吏部尚書作循資格賢愚一槩蕭蒿以為非¶
奏罷之(選舉/志)太宗嘗語吏部尚書李清臣曰吏部掌銓¶
衡閲人多宜以名聞清臣乃取百餘人第為徳行政事¶
<pb:KR3k0025_WYG_027-4a>¶
文學議論四等以進(職/畧)韋巨源以吏部尚書同中書門¶
下三品時要官缺執政以次用其親巨源秉筆當除十¶
人皆諸宰相近屬(唐/書)¶
傳記吏部尚書周之天官卿也(六/典)魏改選部為吏部専¶
掌選職右于諸曹尚書宋置二吏部尚書齊魏皆曰吏¶
部尚書(同/上)自漢及魏授此職者咸云吏部尚書若授諸¶
曹尚書直云尚書然此官歴代班序常尊不與諸曹同¶
也(六/典)鄧攸為吏部尚書牧馬於家庭妻息素食不受一¶
<pb:KR3k0025_WYG_027-4b>¶
錢於人(晉/傳)山濤為吏部尚書所奏甄拔人物各有題目¶
時稱山公啓事(同/上)裴頠稱嵇紹曰延祖領選可使天下¶
無遺才(晉/傳)袁昻雅有人鑑遊處翫雜為吏部尚書梁帝¶
謂曰齊明帝用卿為黒頭尚書我用卿為白頭尚書(同/上)¶
徐勉為吏部尚書居選官嘗門人夜集客有求詹事官¶
勉正色答曰今夕止可談風月不宜及公事時人服其¶
無私(梁/傳)唐吏部尚書總判吏部司封司勲考成四曹事¶
(六/典)魏知古姚崇所引及同列稍輕之出攝吏部尚書崇¶
<pb:KR3k0025_WYG_027-5a>¶
二子在洛通餉遺請託知古歸悉以聞(姚崇/傳)¶
集掌文武二選之法而奉行其制命(四朝/志)天官冢宰之¶
崇文昌選部之重(牋表/類)天官之任人物所宗以撥煩治¶
劇之才行激濁揚清之政(同/上)合左右之聨歸簿領者凡¶
六十案舉文武之士在考覈者逾二萬員(李清臣/謝表)射䇿¶
之初既無失于正鵠掄材之際必有適于輪轅(同/上)當垂¶
拱之朝實資共理奉持衡之職必在至公(並同/上)鍾士季¶
曰裴楷清通王戎簡要樂彦輔雍容自守當時恨其寡¶
<pb:KR3k0025_WYG_027-5b>¶
譽山巨源意在拔竒不免與世浮沉鄧攸牧馬家庭何¶
益止競之操卞壼如含瓦石未聞檢裁之功(江總/表)昔舜¶
舉禹咎繇而雋乂在官湯舉阿衡而不仁流屏無謂隠¶
㣲廢公任私無好自専違衆取怨易貴好爵書慎官人¶
官不可妄授軄不可闇受能者養之致福不能者弊之¶
招咎(晉傅/𤣥箴)漢置五曹方今六尚魏隆八座擬古六卿近¶
喻喉舌逺譬樞斗(隋江/縂表)¶
本朝張昭為尚書獨掌京官七品元豐官制行以審官¶
<pb:KR3k0025_WYG_027-6a>¶
東院歸吏部尚書左選審官西院歸吏部尚書右選(四/朝)¶
(志/)擬考其閥閲以定可否凡選授封爵功賞課最之事¶
皆所歴郎官驗實而後判成焉若有疑不能决則禀議¶
於尚書省即應論奏與郎官同上殿(續㑹/要)建炎六年詔¶
惟吏部備官餘長貳互置(題/名)入朝登用而抗論極言不¶
以利害之私少有回屈士論益以歸重(朱晦/菴書)進位於輔¶
相之列則所資於天下之才者益衆而所進退於天下¶
之才者益重(同/上)¶
<pb:KR3k0025_WYG_027-6b>¶
　　　吏部侍郎¶
經小宰之職(周/禮)¶
史裴楷為吏部侍郎風神髙邁容儀俊爽時謂之玉山¶
照人(本/𫝊)吏部侍郎髙孝基鑑賞機悟清謹絶倫房𤣥齡¶
杜如晦與選孝基特加賞異後以為知人(隋/書)陸彦師為¶
吏侍隋承周制官無清濁彦師在職凡所任人頗甄别¶
於士庶(同/上)吕元膺拜吏部侍郎正色立朝有合宰望處¶
事裁宜人服其有體(同/上)髙馮為吏部侍郎凡所銓綜時¶
<pb:KR3k0025_WYG_027-7a>¶
稱平允太宗賜金背鏡一面以表其精鍳焉(唐新/語)裴行¶
儉馬載為吏部侍郎同時典選十餘年甚有能名時人¶
稱為裴馬(唐本/傳)盧從愿睿宗時拜吏部侍郎中宗之後¶
選司頗失紀綱從愿精心調理大稱平允李朝隐同時¶
典選時人稱曰吏部前有裴馬後有盧李(出分/紀)韋陟常¶
任吏部侍郎有一致仕官叙五品陟判之曰青毡展慶¶
曾不立班朱紱承榮無宜卧拜時推其强直(同/上)¶
傳記隋煬帝三年始置以二尚書之職六品以下銓補¶
<pb:KR3k0025_WYG_027-7b>¶
多歸之(通/典)唐武徳初因隋舊制吏部尚書掌六品七品¶
選侍郎銓掌八品九品選(㑹/要)李至逺知郎中時有選人¶
姓刁又有王元忠並被放乃宻與令史相知减其㸃畫¶
刁改為丁王改為士議授官後即添成文字至逺一覧¶
便曰今年銓覆萬人總職姓名安有丁士姓者此必刁¶
某也省内以為神明後擢侍郎(㑹/要)唐選部流内六品以¶
下官是為銓衡之任凡初仕進者無不仰屬(通/典)李至逺¶
知選吏肅然歛手時人號曰李下無蹊(通/典)温彦博遷檢¶
<pb:KR3k0025_WYG_027-8a>¶
校吏部侍郎彦愽欲汰擇士類寡行不能厭衆訟牒盈¶
庭時議煩譏(本/傳)韋𢎞景累遷吏部侍郎銓總平允貴幸¶
憚其嚴不敢私謁(本/傳)¶
集辯論官材澄汰流品(栁公綽/吏侍制)用解樞機之務必居衡¶
鏡之職(唐詔令韋貫/之吏侍制)掌銓衡之品藻宜叙九流(楊億/代表)持¶
衡留藻鑑聽履上星辰(杜/甫)南宫吾故人白馬金盤陀雄¶
筆用千古見賢心靡他(杜甫寄吏/部賈侍郎)吏部古之天官而侍¶
郎小宰之職(堯/制)俞天官四銓總覈人物澄清流品(除孫/覺制)¶
<pb:KR3k0025_WYG_027-8b>¶
本朝選人屬流内銓小使臣屬三班院元豐官制行以¶
流内銓歸吏部侍郎左選(續㑹/要)初置二員蘇頌左選李¶
承之右選夫以天官之貳制夏卿之選部書煩重條格¶
紛委茍非其人則士之失職而無告者多矣(東坡/集)吏部¶
掌典選舉至於所屬之官有行封爵議勲庸稽功課之¶
事咸以咨焉侍郎實貳其長可不重哉(南豐/擬制)¶
　　　吏部郎中¶
史山濤舉阮咸為吏部郎中曰清直寡欲萬物不能移¶
<pb:KR3k0025_WYG_027-9a>¶
也(世/說)顧憲之為吏部郎中其祖凱之嘗為吏部于庭中¶
植嘉樹曰吾為憲之植耳後果為此職(宋/書)宋張績遷吏¶
部郎裴子野曰張吏部有喉舌之任已恨其晩(同/上)齊庾¶
果之司空劉勔寄之稍遷吏部郎中叅選大事(齊/書)阮放¶
為吏部郎銓掌之任甚有稱譽(本/傳)王僧綽為吏部郎叅¶
掌大選究識流品諳悉人物抜才舉能咸得其分(同/上)¶
傳記唐吏部郎中有二人龍朔二年改為司列大夫咸¶
亨光宅神龍改復(六/典)一人掌考天下文吏之班秩品命¶
<pb:KR3k0025_WYG_027-9b>¶
一人掌小選未入仕而吏京司㕘復分九品道謂之行¶
署其應選之人以未入九流故謂之流外銓(六/典)後漢鄭¶
𢎞為僕射奏議台職任尊而賞薄人無樂者諸吏部補¶
二千石自此始也(通/典)後漢吏部郎中典劇多超遷者(同/上)¶
集銓衡庶品歴選賔僚(梁陸倕拜/吏部郎表)序簿書以别淑慝擇¶
刀筆以決臧否剖疑析滯揮翰如流選部以清繄公是¶
賴(席豫揚吏部/郎中碑銘)參我六典冠於諸曹(同/上)六官之屬選曹¶
郎首之歴代以來選諸曹郎之中其踐履乆考第髙加¶
<pb:KR3k0025_WYG_027-10a>¶
以有氣局律度者遷焉(除李/建制)¶
本朝元豐官制行置吏部郎中四人尚書選二人侍郎¶
選各一人參掌選事而分治之凡序位有品選官有格¶
分任有軄寓禄有階皆以事稽考審核其狀質成於長¶
貳而後行焉(四朝/志)建炎三年詔三選各一員(中興/㑹要)¶
　　　員外郎¶
史吏部員外郎二人掌文選以三銓之法官天下之才¶
其投試銓注與流内畧同謂之小選(唐百/官制)唐吏部郎中¶
<pb:KR3k0025_WYG_027-10b>¶
二㕔先小銓次格式員外郎二㕔先南曹次廢置舊説¶
吏部為省眼(分/紀)韋陟字商衡為吏部員外郎是曹在南¶
宫為眉目在選士為司命公執直筆問簿書紛掌盤錯¶
一瞬而剖(劉禹錫撰/神道碑)韓滉遷吏部員外性强直明吏事¶
在南曹五年簿最詳緻(唐百/官志)裴遵度遷吏部員外天寳¶
中九流輻凑㑹府遵度敏識强記精覈時稱吏事第一¶
(同/上)¶
傳記吏部貟外郎掌選院謂之六曹(六/典)劉崇望轉吏部¶
<pb:KR3k0025_WYG_027-11a>¶
員外郎崔安潜為吏部尚書崇望判南曹滌除夙弊復¶
清選部(本/傳)唐牛徽遷吏部員外郎乾符中選曹猥濫吏¶
為奸弊毎歲選人四千餘人徽直剛時為起清由是銓¶
叙稱正能否旌别物議稱之(同/上)¶
集吏部信才傑文鋒振竒響調與金石諧思逐風雲上¶
(沈約悼/齊謝朓)才盛居東之任禮處司南之重髙選髦士以分¶
劇曹(常集鄭叔則吏/部員外郎制)吏部提英鑑片善蒙采録(黄山/谷)今¶
日君先捧紫泥(裴度餞栁/公綽詩)¶
<pb:KR3k0025_WYG_027-11b>¶
本朝凡郎官並用知府資序以上人充未及者為員外¶
郎建炎四年詔權攝天差郎官並罷初進擬第云吏部¶
郎官及擬先身細銜始直書尚書吏部郎中或員外郎¶
主管尚書某選主管侍郎某選自此相承不改乾道元¶
年詔今後非曾任監司守臣不除郎官著為令自是舘¶
學寺監臣拘礙資格遷除不行郎曹缺員但得兼攝即¶
外補間有不次推用者則自二著躐升二史以至從列¶
其自外召為郎則資級髙不數月必序進卿少而郎有¶
<pb:KR3k0025_WYG_027-12a>¶
正員者少矣(宋/史)¶
　　　司封郎中¶
史柳公權為司封員外郎入奏帝曰見卿筆蹟久矣因¶
問用筆法權曰心正則筆正乃可法矣(本/傳)楊凝為司封¶
員外郎直聲彰聞(桞/文)貞觀中韋孝武為主爵郎中與兄¶
弟同省時號三列宿(唐/史)司封郎中掌封命朝㑹錫予之¶
級爵凢九等爵(唐官/志)齊置主爵郎中一人隋曰主爵郎¶
中宋為司封郎中參堂官封叙贈之事凡事之可否與¶
<pb:KR3k0025_WYG_027-12b>¶
司勲通决于尚書侍郎(同/上)¶
傳記晉文公執叙以正其官註云執叙主爵之官漢尚¶
書有封爵之任而無其官(後漢/書)馮勒字韋伯光武以為¶
郎中給事尚書使典諸候封事勒量功次輕重國土逺¶
近地勢豐薄不相踰越莫不厭伏焉自是封爵之制非¶
勒不定晉尚書有左右主客曹北齊河清中改為主爵¶
置郎中一人屬吏部主封爵之事隋初為主爵侍郎煬¶
帝改為主爵郎武徳初為主爵郎中龍朔二年改為司¶
<pb:KR3k0025_WYG_027-13a>¶
封大夫咸亨元年復舊光宅元年為司封郎中掌封爵¶
皇之枝族及諸親内外命婦告身及道士女官等天寳¶
八載十一月勑道士女官籍每十載一造永為常式(出/通)¶
(考/)¶
集封爵之恩施於内外國之典也主以郎吏寵秩甚優¶
渥(除王祖/道制)以寵左曹之秩用優主爵之名(胡文/恭制)阮咸貞¶
潔屢薦未登陸亮忠心裁居殿職自非季重清識李毅¶
恬正則何以區分管庫式鍳胥吏(同/上)¶
<pb:KR3k0025_WYG_027-13b>¶
本朝司封判司事一人以無軄事朝官充凡封爵之制¶
一出於中書本司但掌定諡先期解本部赴集而已元¶
豐官制行郎中員外郎始實行本司事初除王祖道為¶
司封郎中參掌官封叙贈之事凡宗室賜官授官親王¶
内外命婦以下封爵諸親保任其宗屬陞朝官褒贈其¶
要皆例焉(續㑹/要)¶
　　　司勲郎中¶
史周官有司勲上士二人凡有功者司勲詔之後周夏¶
<pb:KR3k0025_WYG_027-14a>¶
官有司勲一人掌功勲之賞隋文帝置司勲侍郎煬帝¶
改為司勲郎武徳初為司勲郎中龍朔元年改為司勲¶
大夫咸亨二年復故掌邦國官人之勲級凡勲有十二¶
等十二轉有功之人合授勲官者皆委之覆定然後奏¶
擬(六/典)¶
傳記張九齡遷司勲員外郎張說謂人曰後来詞人稱¶
首(本/傳)張循憲薦張加正奏對偘偘武后恱擢循憲司勲¶
郎中酬其得人時人謂功狀盈几郎吏不決加正為詳¶
<pb:KR3k0025_WYG_027-14b>¶
處廷無留牒(張加/正傳)¶
本朝趙忠簡公鼎字元鎮公為司勲郎官乃言自安石¶
用事肆為紛更祖宗之法掃地而生民始病今安石猶¶
配享廟廷而京黨未族何以收人心而致和氣哉(言行/録)¶
陳文正公康伯字長卿自公為卿時為司勲郎官秦檜¶
方擅事公雅有素乃澹然其中檜雖稱公靜重常越用¶
他人公不以為意在省五年始為軍器監(同/上)趙宗儒再¶
遷司勲員外郎貞元六年領考功事自至徳後考績失¶
<pb:KR3k0025_WYG_027-15a>¶
實内外悉考中上殿最混淆至宗儒黜陟詳當無所回¶
憚(同/上)司書本司無所掌元豐官制行郎中員外郎始實¶
行本司事初除穆洵為參賞勲掌事凡勲十有二級自¶
上柱國至武騎尉自從七品推而上之至正三品三歲¶
一遷必因其除授以加之凡賞格皆設於此以逆其至¶
焉若事應賞從其所𨽻之司考實以報其制命隆興詔¶
省并司勲郎中以司封郎中兼領(㑹/要)¶
　　　考功郎中¶
<pb:KR3k0025_WYG_027-15b>¶
史考功定課(晉/史)鄭瀚為考功員外郎刺史有馳迫人吏¶
上言政績請刋石紀者瀚探得其情條索廉使巧迹遂¶
露人服其敏識(晉/紀)考功郎中掌文武百官功過善惡之¶
績考法凡百司之長歲較其屬功過善惡九等又令衆¶
官讀之流内之官叙以四善善状之外有二十七最(唐/百)¶
(官/志)穆宗即位召李渤為考功郎校定京官考不避權倖¶
皆行黜陟(同/上)宋之問善為五言詩當時無能出其右者¶
景龍中為考功郎中唐中宗増置修文舘學士擇朝中¶
<pb:KR3k0025_WYG_027-16a>¶
文學之士之問與薛稷等首膺其薦時以為榮(同/上)¶
傳記漢元帝時京房作考功課吏之法然其軄不在尚¶
書至光武改尚書三公曹主歲書考課課諸州郡(通/典)唐¶
龍朔改為司績大夫咸亨復舊(職/源)裴諝遷考功郎中代¶
宗幸陜諝徒挾考功南曹即赴行(本/傳)王信字成之權考¶
功郎有選人張公選初一年免銓至是改秩吏妄引復¶
令柅之公鈎察其故吏怖服又有三屬七實礙式吏受¶
賂為道地趙衞公為工書以囑公持弗聽已而轉臨天¶
<pb:KR3k0025_WYG_027-16b>¶
官閱畨成牘拊掌愧嘆嗟謝不已至白于上前他日上¶
謂尚書蔡滉曰考功得王信銓曹遂清邏者私相指為¶
神明(同/上)¶
集稱意新官又少年秋清身健好凉天(白樂天送/霍考功)有意¶
嫌兵部專心望考功誰知脚蹭蹬却落省墻東(張恭/忠咏)主¶
羣吏之課而議其誅賞郎列三台任屬九重(南豐除/蔡京制)計¶
羣吏之治而明黜陟之法台郎典引列于左曹(又除吕/和卿制)¶
本朝以七事考監司一曰舉官當否二曰勸課農桑增¶
<pb:KR3k0025_WYG_027-17a>¶
墾田疇三曰户口増損四曰興利除害五曰事失案察¶
六曰較正刑獄七曰盜賊多寡以四善三最考守令徳¶
義有聞清謹明著公平可稱恪謹匪懈為四善訟獄無¶
寃催科不擾為治事之最農桑墾闢水利興修為勸課¶
之最屏除姦盜人獲安處賑恤困窮不致流移為撫養¶
之最通善最分三等五事為上二事為中餘為下若能¶
否尤著則别為優劣以詔黜陟(宋/史)¶
　　　户部¶
<pb:KR3k0025_WYG_027-17b>¶
經惟王建國辨方正位體國經野設官分職以為民極¶
乃立地官司徒使帥其屬而掌邦教以佐王安擾邦國¶
(周/禮)¶
史漢置尚書郎四人其一人主財帛委輸至魏文帝置¶
度支尚書等專掌軍國支計而晉有度支皆主筭也宋¶
齊度支尚書領度支金部倉部起部四曹度支統度支¶
倉部左户右户金部庫部六曹後周置大司徒一人如¶
周禮之制隋初有度支尚書則並後周民部之軄開皇¶
<pb:KR3k0025_WYG_027-18a>¶
三年改度支為民部(職官/志)¶
傳記顯慶元年改户部為度支龍朔二年改度支尚書¶
為司元太常伯咸亨元年復為户部尚書初户部居禮¶
部之後武后改置天地四時之官以户部為地官自是¶
遂居禮部前神龍元年復置地官總判户部度支金部¶
倉部事(通/典)¶
集掌司徒之邦教制民曹之地征總事帥屬居其要㑹¶
幹時通才始可典領(常集/制)翼翼版圗以辨九州之地英¶
<pb:KR3k0025_WYG_027-18b>¶
英㑹府實總萬事之機(長/編)尚書統庶書官人承法憲(應/瑒)¶
(雜/詩)¶
本朝户部判官事一人以兩制以上充凡户口田産錢¶
榖食貨之政令皆歸於三司本曹但受天下之土貢¶
㑹陳于庭而已(續㑹/要)元豐改官制罷三司歸户部左右¶
曹而三司之名始冺矣(四朝/志)户部掌天下人民錢穀之¶
政令貢賦征役之事以版籍考户口之登耗以稅賦待¶
軍國之歲計以土貢辨郡縣之物宜以征𣙜抑兼并而¶
<pb:KR3k0025_WYG_027-19a>¶
生調度以孝義婚姻繼嗣之道和人心以田務券責之¶
理直民訟凡此歸于左曹以常平之法平豐凶以義倉¶
賑濟之法救飢饉恤艱厄以豐田水務稼穡以教民勸¶
酬勤勞省科歛凡此皆歸之右曹其屬有三曰度支上¶
供俸賜及邦國經度㑹計之事𨽻焉曰金部貨賄出納¶
之制及權衡度量之令𨽻焉曰倉部凡國之倉廪儲積¶
及給受之事𨽻焉舊三司使即今尚書舊三司副使即¶
今侍郎其權發遣副使即今權侍郎舊三司判官推官¶
<pb:KR3k0025_WYG_027-19b>¶
即今郎中員外郎之任也(續㑹/要)¶
　　　户部尚書¶
經大司徒之職掌建邦土地之圖與其人民之數以佐¶
王安擾邦國(周/禮)以天下土地之圖周知九州之地域廣¶
輪之數辨其山林川澤丘陵原隰之名物而辨其邦國¶
都鄙之數制其畿疆而溝封之(同/上)¶
史魏文帝置度支尚書專掌軍國之計朝議以征討未¶
息動須節量及明帝嗣欲用安平王帝問左右曰有兄¶
<pb:KR3k0025_WYG_027-20a>¶
風否答曰似兄帝曰吾得司馬懿一人復何憂轉度支¶
尚書(晉安平/王傳)杜預為度支尚書内以利人外以救邊備¶
物置用濟當時之益者五十餘條(本/傳)晉吳隠之為度支¶
尚書以竹篷為屛風坐無毡席後遷中領軍清儉不改¶
毎月所得禄纔留身糧餘悉分賑親族(本/傳)¶
傳記長孫平開皇三年為度支尚書見天下州縣多罹¶
水旱百姓不給奏令民間毎秋加出粟麥壹石以下貧¶
富為差等儲之閭里以備凶年名曰義倉(隋/書)鄭善果為¶
<pb:KR3k0025_WYG_027-20b>¶
民部尚書制與裴寂等十人毎奏事及侍立並令升殿¶
與從兄元璹在其數時以為榮(分/紀)劉溉為左民尚書溉¶
美風儀善容止所至以清白自脩性又率儉不好聲色(梁/書)¶
唐髙宗以竇徳𤣥舊臣自殿中少監為御史大夫歲中¶
遷司元大常伯又任十餘人皆帝自擇(㑹/要)¶
集及領地官且司邦賦㑹稽事劇出納孔殷投利刃以¶
皆虛委絲棼而必理(白居易行/裴垍制)徭賦職貢之方經費賙¶
給之算(六/典)亦總地卿嘗㑹計而經國紀綱式叙征賦益¶
<pb:KR3k0025_WYG_027-21a>¶
饒(唐大詔令/崔𤣥制)地官理財能制輕重(崔羣/制)¶
本朝初除安燾為户部尚書(續㑹/要)國初以天下財計歸¶
之三司本部無職掌止置判簿事一人以兩制以上充¶
以受天下上貢元㑹陳于庭元豐正官名始並歸户部¶
掌天下人户土地錢穀之政令貢賦征役之事(職/畧)尚書¶
掌軍國用度財賦出納州縣廢置升降凡四司所治之¶
事侍郎員外郎參領之獨左曹事弗預專𨽻所掌侍郎¶
若事屬本曹而歴郡縣監司不能直則受其訟焉大享¶
<pb:KR3k0025_WYG_027-21b>¶
祀薦饌則尚書奉爼飲徹之朝㑹則奉貢物闕則侍郎¶
攝行元祐元年門下侍郎司馬光欲令户部尚書兼領¶
左右曹而舊三司財用事有在五曹寺監者並歸户部¶
則利權歸一詔尚書省立法左右曹錢穀尚書兼總使¶
周知其數量入為出而制國用焉(同/上)¶
　　　户部侍郎¶
經掌土地之圗(周/禮)¶
史後周依周官隋煬帝置民部侍郎唐因之後改曰户¶
<pb:KR3k0025_WYG_027-22a>¶
部龍朔二年改為司元少常伯咸寧元年復為户部侍¶
郎(唐/史)韋表㣲為中書舍人俄拜户部侍郎職如故時自¶
長慶寳厯國家比多變故凡在翰林例無滿歲由是表¶
㣲自監察六七年間秩正二卿備承恩渥盛于一時(本/傳)¶
楊瑒歴户部侍郎嘗召宰相大臣議天下户版延英殿¶
瑒言利病尤詳帝咨賞於是宇文融建言檢括户口瑒¶
執不便融方貴諸卿緘黙唯唯獨瑒抗議故出華州刺¶
史(白居易牛/僧孺制)李絳遷户部侍郎判本司帝以户部俱有¶
<pb:KR3k0025_WYG_027-22b>¶
獻而絳獨無何哉答曰凡方鎮有地則有賦或嗇用度¶
易羡餘以為獻臣乃為陛下謹出納焉有羡贏哉若以¶
為獻是徙東庫物實西庫進官物結私恩帝矍然(同/上)¶
傳記唐太宗問盧承慶歴代户口多少之數承慶叙夏¶
以後迄周隋皆有依據(本/傳)王彦威開成初為户侍判度¶
支彦威于儒該邃亦善吏事但經總財用出入米鹽非¶
所長也(唐/書)潘孟陽權知户部侍郎詔馳驛江淮視財賦¶
孟陽恃氣豪倨所至招金錢多補吏譽望大䘮(同/上)李元¶
<pb:KR3k0025_WYG_027-23a>¶
絃歴工兵吏三侍郎上令宰臣及公卿以下精擇堪為¶
户部者多有薦元絃者乃拜户部侍郎元絃因條奏人¶
間利害及時議得失以奏之上大悦因賜衣一副(本/傳)桞¶
約字元禮權户部侍郎感激奮勵悉力盡言凡利病皆¶
執奏以進(周益/公集)¶
集昔年内署振雄辭今日東都結去思宫女猶傳洞簫¶
賦國人先録衮衣詩(劉禹錫送/李户部)華昌却復文昌伍别鶴¶
重歸太乙池想到金門侍稱籍一時驚喜見風儀(同/上)下¶
<pb:KR3k0025_WYG_027-23b>¶
制民産上經國用地官之貳實參總焉(侍郎/擬制)地官之職¶
邦教是先選華國以從人望(韓退之除/崔羣制)地卿之貳爰委¶
典司理財先示于簡廉利物毎懲其聚斂(唐大詔令/李絳制)體¶
道履仁外和内敏清而容物善不近名從容禮樂之間¶
特達珪璋之表選賢與能于今雖重擇才均賦自古尤¶
難往慎乃司以服加命(韓愈除/崔羣制)¶
本朝户部之職皆歸三司元豐官制行户部始總邦計¶
置侍郎二員左曹五案右曹五案左曹除陳安石右曹¶
<pb:KR3k0025_WYG_027-24a>¶
除李定(職/畧)紹興四年七月詔户部侍郎二員通治左右¶
曹職事以權吏部侍郎劉岑有請故有是命(中興/㑹要)¶
　　　户部郎中¶
史漢尚書郎一人主户口墾田吴張温為户曹郎魏有¶
左民郎曹晉兼制右民郎曹東晉而下民部曹唐為郎¶
中髙宗改為户部龍朔為司元大夫後復故掌户口土¶
田賦役貢獻蠲免優復婣婚繼嗣之事以男女之黄小¶
中丁老為帳籍以永業口分園宅均其土田以租庸調¶
<pb:KR3k0025_WYG_027-24b>¶
歛其物以九等定天下之户以為尚書侍郎之貳其後¶
以諸行郎官判錢穀而户部度支郎官失其職矣(事/類)¶
傳記武儒衡遷户部郎時皇甫鎛以宰相領度支剥下¶
益上乃上䟽論列儒衡氣岸髙雅(唐/書)韋維字文紀為户¶
部郎中善裁剖時員外郎宋之問善詩故稱户部二妙¶
(唐/書)唐虞綸為户部郎中有詩名于貞元中與李端司空¶
曙之徒名貞元十子形于圗畫以美其名(同/上)髙構轉民¶
部郎中時有叔姪爭嫡尚書省不能斷朝臣之議不决¶
<pb:KR3k0025_WYG_027-25a>¶
構㫁而合理上以為能勞之曰我聞尚書郎中上應列¶
宿觀卿才識方之古人之言信矣(隋/書)¶
集員外由來美郎中望不優寧知粉署裏翻作土山頭¶
(詩/話)參我地官之屬首於時俊之科(類/要)郎官皆為清秩(杜/牧)¶
(制/)¶
本朝國朝淳化中户部郎中張郁父正仕至户部侍郎¶
世尚儒學號書樓張家(長/編)紹興中專置提舉帳司總天¶
下帳状以户部左曹郎官兼之右曹歲具常平錢物總¶
<pb:KR3k0025_WYG_027-25b>¶
數毎秋季具册以聞初置主管左右曹總稱户部郎官¶
紹興七年閆彦昭以太府寺丞兼左曹郎官紹興三十¶
二年徐康正除左曹郎官自是相承不改又詔户部事¶
有可疑難裁决者許長貳與衆郎官聚議文字皆令連¶
書有定議然後付本曹行(宋/史)¶
　　　員外郎¶
史隋文帝置員外郎煬帝改承務郎唐武徳三年復為¶
員外郎(通/志)唐户部與吏部鄰司吏郎移牒令户部列棘¶
<pb:KR3k0025_WYG_027-26a>¶
以備交通吕太一為户部員外郎答曰眷彼吏部銓總¶
之司當須簡要清通何必設籬樹棘(唐/書)裴向為渭陽縣¶
令奏課第一朝廷聞其理行擢為户部員外郎　狄仁¶
傑薦子光嗣為員外郎涖事有聲(同/上)¶
集千里歸程三伏天官新身健馬翩翩行衝赤日加餐¶
飯上到青雲穏著鞭(白居易送/白敏中)唯求員外置不應列星¶
文(趙謙光/答賀渉)掌户口賦役之事為尚書侍郎之貳(唐百/官志)¶
本朝員外郎掌分曹治事建炎三年詔省併郎曹惟户¶
<pb:KR3k0025_WYG_027-26b>¶
部五司以職事煩劇不併仍各置一員(宋/史)劉禹錫檢校¶
户部郎中幹池鹽于蒲脩牢盆謹衡石煎和既精飴散¶
乃盈商通而薦至吏懼而循法民不維網而國用益饒¶
歲杪㑹其所入贏羡什百詔下褒其能(劉禹/錫)¶
　　　度支郎中¶
史漢有度支侍郎即郎中之任也歴魏晉宋齊並有度¶
支郎中梁隋為侍郎開皇三年改度支尚書為民部尚¶
書唐因焉　崔仁師為度支郎中嘗奏度支財物奏數¶
<pb:KR3k0025_WYG_027-27a>¶
千言手不執本太宗怪之令杜正倫齎本與仁師對唱¶
一無差殊太宗大竒之(唐/志)張濬為度支郎中黄巢将逼¶
闗輔濬託疾請吿侍其母挈族避亂商州賊犯京師僖¶
宗出幸途無供頓衞軍不得食濬隂令李康獻糗餌數¶
百騾綱軍士始得食僖宗乃召康閣卿為縣令安操心¶
及此對曰臣為塵吏安敢有此進獻張濬郎中教臣也¶
帝異之(同/上)¶
傳記唐龍朔中改度支郎中為司度大夫咸亨復舊(六/典)¶
<pb:KR3k0025_WYG_027-27b>¶
蘇弁授度支郎中副知度支事仍命立于正郎之首有¶
副知之名自蘇弁始也(同/上)狄梁公以度支之司天下利¶
害部常闕人求之未得乃自職之(唐職/林)寳應元年正月¶
劉宴為户部侍郎度支使二年二月韓滉以宰相加度¶
支使五月二日豆參為中書侍郎平章事度支使自後¶
雖無亦有他官判(同/上)¶
集位參計㑹職綰度支(唐張/缺集)鳴鶴登朝含鷄伏省轉筯¶
之敏未見稱竒聚米之能無聞播美張倉之善筭國用¶
<pb:KR3k0025_WYG_027-28a>¶
詎肯留情馮勤之力計軍儲曾何介意年支國用為政¶
之嘉猷歲計軍儲邦家之要務(同/上)¶
本朝參掌計度軍國之用量貢賦税租之入以為出乾¶
道四年置㑹稽都籍度支掌之裁减吏額置五十人淳¶
熈十三年又减四人(宋/史)徐宗説在度支㑹右曹金部皆¶
缺官因令兼領三曹金谷纎悉之地而宗説素有心計¶
于天下經費出入盈縮之數莫不通知老吏為之歛手¶
(中興係/年録)參掌計度天下之經費以貢賦租税之入而為¶
<pb:KR3k0025_WYG_027-28b>¶
之出小事則擬畫大事則諮其長(神宗正史/職官志)財物多寡¶
之數物生豐約之宜司徒之曹典貳為重(南豐除/陳向制)¶
　　　金部郎中¶
經掌凡金玉錫石丹青之戒令(周/禮)¶
史魏尚書有金部郎歴代多有之北齊金部主裁量尺¶
度内外諸庫藏文帳隋祖孝徴薦盧昌衡為尚書金部¶
郎毎謂人曰吾用盧子均為尚書郎真無愧幽明矣隋¶
初為金部侍郎煬帝除侍郎唐武徳中加中字龍朔二¶
<pb:KR3k0025_WYG_027-29a>¶
年改金部為司珍大夫咸亨初復舊掌庫藏金寳貨物¶
權度尺量等事自開元三年置鑄錢使皆以他官為之¶
(通/志)¶
傳記漢置尚書郎四人其一主財帛委輸蓋金部郎曹¶
之任也(職/林)建中初罷鹽鐵等天下錢穀委金部倉郎中¶
書門下揀兩司郎官准格式調掌　蕭頴士終于揚州¶
功曹子存為金部郎中有直諒功曹之風(唐/書)魏晉宋齊¶
後魏北齊並有金部郎梁陳隋為侍郎煬帝但曰郎唐¶
<pb:KR3k0025_WYG_027-29b>¶
因之武徳三年加中字(六/典)龍朔中為司珍大夫(唐職/林)咸¶
亨復天寳改司金郎中至徳初復舊(六/典)¶
集大寳曰位夏陳納貢之書聚人曰財漢有藏錢之府¶
莫不取之以道用之以時不役人以奉身不遣人以供¶
國自鹿臺重賦東夏為墟鴻都賣官西園成市(張鷟/集)掌¶
庫藏出納之節金寳財貨之用權衡度量之制皆總其¶
文籍而頒其節制(唐/書)¶
本朝金部郎參掌天下給納之泉幣計其歲之所輸歸¶
<pb:KR3k0025_WYG_027-30a>¶
于受藏之府以待邦國之用勾考平准市舶𣙜易商税¶
香茶鹽礬之數以周知其登耗視歲額盈虧而為之賞¶
罰(宋/史)王師愈召除金部郎中數召對言事上孝宗賜書¶
曰比聞奏對頗及治道之具而未詳也尚有可禆政體¶
而宜于今者亟復條奏其眷待之渥一時在廷之臣莫¶
得望焉(晦菴/集)¶
　　　倉部郎中¶
經廩人掌九穀之數以待國之匪頒賙賜稍食以歲之¶
<pb:KR3k0025_WYG_027-30b>¶
上下數邦國以知足否以詔國用以昭年之凶豐(周/禮)¶
史孟簡為倉部郎王叔文為户部侍郎簡為其屬中立¶
正色凝然不附(唐/書)魏晋而下皆有倉部郎中梁陳為侍¶
郎宋齊以度支尚書領之後魏有太倉尚書後周有司¶
倉下大夫隋初制倉部侍郎煬帝止曰倉部郎唐武徳¶
三年加中字龍朔二年改司庾大夫咸亨復天寳為司¶
儲郎中至徳復¶
傳記唐畢諴為倉部郎中事要家勢人以倉駕二曹¶
<pb:KR3k0025_WYG_027-31a>¶
為辱諴沛然如處美官無言宰相知之遷職方郎中兼¶
侍御史(職/林)掌天下儲庫出納租税禄糧倉廪之事(六/典)¶
集出納必恡有司之常貳上下之價則茫昧者受敝雜¶
苦良之貨則豪右者受贏惟一惟公乃㒺不同惟平惟¶
實乃㒺不吉(元微/之)參掌國之倉塲儲積及其給受之事¶
(同/上)¶
本朝倉部判司事一人以無職事充凡倉庾受納租税¶
出給廪禄之事皆歸三司而别置提㸃倉塲官以督察¶
<pb:KR3k0025_WYG_027-31b>¶
本司(續㑹/要)初除韓正彦焉(職/畧)建炎三年詔罷司農寺本¶
寺諸倉塲事務𨽻倉部紹興三年復舊(中興/㑹要)歲漕東南¶
粟六百萬石以實中都茲用命汝以廪人之職惟當于¶
㑹計則無曠爾官(曲阜/制)¶
　¶
　¶
　¶
　記纂淵海卷二十七¶
