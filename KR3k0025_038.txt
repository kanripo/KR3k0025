# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:33.928125
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷三十八
<pb:KR3k0025_WYG_038-1a>¶
欽定四庫全書¶
　記纂淵海卷三十八　　　宋　潘自牧　撰¶
　　學校部¶
　　　學校¶
經漢室龍興開設學校(書/序)子衿刺學校廢也亂世則學¶
校不修焉(詩/序)有虞氏養國老於上庠養庶老於下庠夏¶
后氏養國老於東序養庶老於西序殷人養國老於右¶
學養庶老於左學周人養國老於東膠養庶老於虞庠¶
<pb:KR3k0025_WYG_038-1b>¶
(記王/制)米廩有虞氏之庠也序夏后氏之序也瞽宗殷學¶
也泮宫周學也(明堂/位)凡入學以齒(文王/世子)古之教者家有¶
塾黨有庠術有序國有學(學/記)¶
子謹庠序之教申之以孝悌之義(孟/子)設為庠序學校以¶
教之庠者養也校者教也序者射也夏曰校殷曰序周¶
曰庠學則三代共之皆所以明人倫也(同/上)立太學設庠¶
序修六禮明教所以導之也(荀/子)校學以教之(揚/子)¶
史漢髙祖喟然興於學然尚有干戈亦未遑庠序之事¶
<pb:KR3k0025_WYG_038-2a>¶
也(前儒林/傳序)成帝朝劉向説上宜設庠序陳禮樂隆雅頌¶
之聲盛揖遜之容以風化天下(禮樂/志)聖主設庠序以教¶
之里有序而鄉有庠序以明教庠以行禮而觀化焉(食/貨)¶
(志/)服儒衣稱先生遊庠序聚黌塾者蓋布之邦學矣(後/儒)¶
(林傳論/謂光武)明帝養三老五更於辟雍然徳化未流洽者以¶
庠序尚未之設故也(禮樂/志)古之建國有明堂辟雍之制¶
鄉有庠序學校之儀皆所以抽導幽滯啓廣才思(晉戴/邈上)¶
(疏/)風化之本在於正人倫人倫之正在乎設庠序庠序¶
<pb:KR3k0025_WYG_038-2b>¶
之設五教明徳禮洽通彛倫攸叙(王導/上書)昔之明王建庠¶
序於京畿立學校於羣邑(見李/訢傳)延集英儒廣開學校用¶
能闡道義於八荒布盛徳於中國(鄭道/昭傳)崇建學校以厲風¶
俗使先王之道光演於明時郁郁之音流聞於四海(髙/允)¶
(傳/)京邑達乎四方皆啔黌校齊魯趙魏學者尤多負笈從¶
師不逺千里講誦之學道路不絶(隋儒/林傳)永徽以來庠序¶
諸生未聞甄異是奨勸之道未周也(唐劉祥/道疏)元宗朝楊¶
瑒奏國家啓庠序廣化導將有以用而勸進之(本/傳)陸贄¶
<pb:KR3k0025_WYG_038-3a>¶
請視學校興廢以稽教導(本/傳)¶
傳記鄉曰庠庠者詳禮義也里曰序序者序長幼也(白/虎)¶
(通/)¶
集四海之内學校如林庠序盈門獻酬交錯爼豆莘莘¶
下舞上歌蹈徳泳仁(班東/都賦)歸私暫休假驅駕出庠黌相¶
逢塵埃中相見盡嗟矜(栁/集)¶
本朝陳襄議學校之制以為先求賢徳之士以為師長¶
百度可不勞而成(言行/録)莫嫌學舎官閒冷(歐陽/公)學者得¶
<pb:KR3k0025_WYG_038-3b>¶
佳士(山谷/)¶
　　　太學¶
經於論鼓鍾於樂辟雍(詩靈/臺)鎬京辟雍(文王/有聲)大司樂掌¶
成均之法(周/禮)天子曰辟雍(記王/制)太學始教皮弁祭菜視¶
敬道也宵雅肄三官其始也入學鼔篋孫其業也夏楚¶
二物収其威也未卜禘不視學游其志也時觀而弗語¶
存其心也幼者聴而弗問學不躐等也(學/記)大學之教時¶
教必有正業退息必有居學太學之禮雖詔於天子無¶
<pb:KR3k0025_WYG_038-4a>¶
北面所以尊師也(並同/上)¶
子太學曰槐市(淮南/子)辟雍以本之(揚/子)¶
史願造太學修先王之道風行俗成萬世之基定(前賈/山傳)¶
(至/言)太學者賢士之所闗也教化之本原也(董仲舒/傳對策)其勸¶
善也顯之朝廷其懲惡也加之刑罰故教化之行也建¶
首善自京師始(儒林/傳序)古之立太學將以傳先王之道流¶
化於天下也(漢書成/帝紀)劉向說上興辟雍以風化天下(禮/樂)¶
(志/)太學者禮義之宫教化所興也(後朱浮/傳書)聖王之建辟¶
<pb:KR3k0025_WYG_038-4b>¶
雍所以尊崇禮義既富而教之也(張純/傳議)修起大學稽式¶
古典籩豆千戚之容備之於列服方領習矩步者委蛇¶
其中(儒林/傳記)先帝立辟雍恢𢎞大道被之八極(明帝/紀詔)辟雍¶
禮得則太徴諸侯明(晉/志)太宗天下初定增築學舎千二¶
百區(唐選/本志)鼓笥踵堂者八千餘人紆侈袂曳方履誾誾¶
秩秩雖三代之盛所未聞也(儒學/傳序)蕭昕請崇太學以植¶
教本(本/傳)古天子學曰辟雍以制言之壅水環繞如壁然¶
以誼言之以禮樂明和天下云爾在禮為澤宫故前世¶
<pb:KR3k0025_WYG_038-5a>¶
或曰壁池或曰壁沼亦言學省請以國子監為辟雍省¶
(歸崇敬/傳議)國庠雖設冠履或濫(裴抱傳/制䇿)殄趨競之風勵生¶
徒之制子衿之什不作棫樸之詠有聞(同/上)葺國學振儒¶
風(牛僧儒/制策)太學明教之源也(宗策/)圜水為辟雍古之制¶
也(張齊/賢傳)¶
傳記辟雍天子饗飲處也流轉王道周而復始(說/文)辟積也¶
積天下之道徳也雍壅也壅天下之殘賊也(白虎/通)王者¶
作圎池如壁形實水其中以圜雍之(桓譚/新論)辟雍水四周¶
<pb:KR3k0025_WYG_038-5b>¶
於外象四海也(三輔/决録)¶
集辟雍海流道徳之富(班東/都賦)乃流辟雍辟雍湯湯聖皇¶
蒞止造舟為梁皤皤國老乃父乃兄抑抑皇儀孝友孔¶
明(辟雍/詩)春日載陽合射辟雍(張東/京賦)講曲禮於辟雍(曽植/七啓)¶
兩學齊列雙字如一名延國胄左納良逸辟雍嵓嵓規¶
圎矩方階序牖闥雙觀四張流水湯湯造舟為梁(學尤/賦)¶
太學四年朝韲暮鹽(韓/文)¶
本朝熙寧四年中書門下言近制增廣太學益置生員¶
<pb:KR3k0025_WYG_038-6a>¶
其生貟分三等以初入學生貟為外舎不限貟自外舎¶
升内舎内舎升上舎上舎以一百貟内舎以二百貟為¶
限其生貟各治一經從所請之官講授至判官直講逐¶
月考試到優等舉業並申約中書(㑹/要)初建太學只有十¶
齋曰服膺禔身習是守約存心允蹈養正持志率履誠¶
意續置七齋曰觀化貫道務本果行謹信時中循理後¶
又申請増置三齋曰節信經徳立禮共二十齋(周學士/上庠録)¶
紹興十三年熊彦逺乞依嘉祐治平故事監學生並給¶
<pb:KR3k0025_WYG_038-6b>¶
綾紙命詞詔從之(言行/録)¶
　　　幸學¶
經王親視學(記王/制)食三老五更於太學天子袒而割牲¶
執醬而饋執爵而酳(記祭/義)¶
史陛下尊敬先聖垂意古典堂室未飾干戈未休而先¶
建太學造立黌舎比日車駕親臨享將以𢎞時雍之化¶
也(光武朝/朱浮疏)漢明帝永平二年二月臨辟雍初行大射禮¶
十月幸辟雍初行養老禮(本/紀)明帝即位盛清道之儀袒¶
<pb:KR3k0025_WYG_038-7a>¶
割辟雍之上尊養三老五更饗射禮畢帝正坐自講諸¶
儒執經問難於前冠帶縉紳之人其圜橋門而觀聽者¶
葢億計(儒林/傳序)晉武帝幸辟雍行鄉飲之禮賜太常博士¶
學生帛(本/紀)太宗幸太學觀釋菜命穎達講經畢上釋奠¶
頌(唐孔穎/達傳)¶
集臨辟雍揚緝熙宣皇風(班東/都賦)於乎辟雍辟雍沈沈天¶
子所臨或弦或歌講古述今其徒八千纓弁森森貊穢¶
羌髳咸詠徳音羽林孤兒亦垂青襟(吕温虞/世南贊)¶
<pb:KR3k0025_WYG_038-7b>¶
本朝建隆二年帝幸國子監三年又再幸焉太平興國¶
四年駕幸國子監端拱元年幸國子監謁文宣王廟淳¶
化五年亦如之(㑹/要)太宗幸國子監學官孫覺方聚徒講¶
說帝詔覺講泰卦覺因述天地感通君臣相應之㫖帝¶
甚悅(同/上)紹興十四年幸太學命曽開講易百官内外舎¶
人推恩有差復幸養正持志二齋顧覽生徒肄業之所¶
　今上嘉熙辛丑幸學講太學罷王荆公従祀詔濂溪¶
明道伊川横渠晦翁五先生繪像於廡諸州縣學凖此¶
<pb:KR3k0025_WYG_038-8a>¶
(邸/報)¶
　　　武學(武成王廟附/)¶
史開元十九年始置太公尚父廟以留侯張良配仲春¶
秋中上戊祭之牲樂之制如文宣出師命將發日引辭¶
於廟仍以古名將十人為十哲配饗上元元年尊太公¶
為武成王以白起韓信諸葛亮李靖李勣列於左張¶
良田穰苴孫臏吳起樂毅列於右以良為配(唐/書)建中二¶
年詔史館考定可配享者列古今名將六十四人圖形¶
<pb:KR3k0025_WYG_038-8b>¶
焉(同/上)¶
本朝孔子所以祀於學者禮有先聖先師故也自生民¶
以來未有如孔子者豈太公得與之抗衡哉(温公通/鑑論)¶
建隆二年先是上臨幸武成王廟觀所畫名將指白起¶
曰起殺已降不武命去之乃詔張昭竇儀髙錫等取歴¶
代謀臣各將功業始終無瑕者配享(㑹/要)四年詔曰武成¶
王廟従祀神像齊相管仲宜塑像升於堂西河太守吳¶
起宜畫像降於廡下(㑹/要)大中祥符元年詔尚父宜加諡¶
<pb:KR3k0025_WYG_038-9a>¶
昭烈武成王　慶厯三年詔置武學於武成王廟以阮¶
逸為教授八月罷武學(議者以為古名将如諸葛羊祜/杜預裴度等豈甞專學孫吳立)¶
(學無謂/故也)熙寧五年樞宻院言古者出師受成於學文武¶
弛張其道一也洪惟仁祖甞建武學横議中輟識者悼¶
之欲乞復置武學以追成先朝之志詔於武成王廟置¶
學(並同/上)胡翼之乞興武學講論語使知忠孝之道講孫¶
吳使知制勝之術撰成武學規矩一卷時議難之(言行/録)¶
　餘見武博武諭類¶
<pb:KR3k0025_WYG_038-9b>¶
　　　宗學¶
本朝兩漢宗室設學未聞唐初為皇族子孫别立小學¶
而不及大學皇朝胄監之外復立宗學神宗基之哲宗¶
繼之而最備於崇觀之時肆我寧考再興&KR1274;宇以迪天枝¶
粹然之習炳然之文宜與帝王盛時同風(宗學/謝表)訓迪天¶
技培植化本之地自南渡草剏為屋數楹乃更化之十載¶
規敞廢於増闢黌舎益聚四方之宗英而追琢之越二¶
年四明羅君仲舒范君楷慨然有感於盛舉之不常見¶
<pb:KR3k0025_WYG_038-10a>¶
而念壯觀之不可缺也乃條其事以告有㫖遷睦親近¶
屬之居與它所而盡拓故基以為學復増補貟定試額¶
凡陞黜進退之制槩視太學(宗學/題名)宗庠載闢用宏舊規¶
所以昭崇睦廣教育也惟麟趾化行𤓰瓞綿茂雖資稟¶
之攸厚必陶冶而後成俾繇選補著之於籍月書季攷¶
一視賢闗文行相符矩矱是蹈庶益收得人之效强我¶
王室尚其懋哉(寧宗御書/綾紙贊詞)淳祐甲辰之冬皇上奮發英¶
斷更新大化又明年以麟庠之胄苦隳肝膽力扶綱常¶
<pb:KR3k0025_WYG_038-10b>¶
於是赫奕奎章誕錫黌宇錫之束帛試之春官優之陞¶
擢(登科/題名)嘉定更新宗學置四齋曰貴仁大雅明賢立愛¶
辛巳重廣學舎續添兩齋曰懐徳升俊(小/録)¶
　　　州縣學¶
經泮水頌僖公能修泮宫也思樂泮水薄采其芹思樂¶
泮水薄采其藻魯侯戾止其馬蹻蹻其音昭昭載色載¶
笑匪怒伊教思樂泮水薄采其茆魯侯戾止在泮飲酒¶
(詩/)既作泮宫淮夷攸服矯矯虎臣在泮獻馘淑問如臯¶
<pb:KR3k0025_WYG_038-11a>¶
陶在泮獻囚　翩彼飛鴞集於泮林食我桑黮懐我好¶
音(並同/上)諸侯曰泮宫(記王/制)鄭人游於鄉校以議執政之¶
善否然明謂子産曰毁鄉校如何子産曰夫人朝夕退¶
而㳺焉以議執政之善否其所善者吾則行之其所惡¶
者吾則改之是吾師也若之何毁之(左/傳)¶
史文翁為蜀郡守選郡小吏開敏有才者十餘人遣詣¶
京師受業博士數嵗皆成就還歸文翁以為右職又修¶
起學宫於成都市中繇是大化蜀地學於京師者比齊¶
<pb:KR3k0025_WYG_038-11b>¶
魯焉武帝時乃令天下郡國皆立學校官(漢/書)平帝詔郡¶
國曰學縣道邑侯國曰校鄉曰庠聚曰序(同/上)明帝永平¶
二年郡縣道行鄉飲酒禮於學校(後漢/書)鮑徳遷南陽太¶
守時郡學乆廢徳乃修起黌舎備爼豆黼冕行禮奏樂¶
諸儒百姓歎服(本/傳)漢耿恭遷常山太守修學校教授不¶
輟(本/傳)寇恂拜汝南太守乃修鄉校教生徒(本/傳)魏武帝令¶
曰喪亂以來後生者不見仁義禮遜之風吾甚傷之其¶
令郡國各修文學縣五百户置校官選其鄉之俊造而¶
<pb:KR3k0025_WYG_038-12a>¶
崇學之(魏本/紀)虞博除河陽内史大修學校廣招學徒(晉/虞)¶
(喜/傳)范寗在郡立鄉校教授常數百人由是江州人士並¶
好經學(范寗/傳)魏獻文帝時髙允表請郡國立學(北/史)魏以¶
郡國雖有學縣黨亦宜有之乃命縣立講學黨立教學¶
村立小學(同/上)唐開元二十六年敕州縣每鄉之内各置¶
一學仍擇師資令其教授(唐/書)李栖筠為常州刺史大起¶
學校堂上書孝友傳以示諸生為鄉飲酒禮登髙降飲¶
人人知勸(本/傳)常衮為福建觀察使始閩人未知學校為¶
<pb:KR3k0025_WYG_038-12b>¶
設鄉校始作為文章親加講導由是風俗一變(本/傳)倪若¶
水為許州刺史興州縣學徒廬勸生徒身為教誨風化¶
興行(本/傳)¶
傳記泮宫者明尊卑有差所化少也半於天子之宫也¶
半者象璜也獨南面禮儀之方有水耳(白虎/通)列槐樹數¶
百行諸生朔望㑹此中雍雍揖遜論議槐下(藝文/類聚)¶
本朝國初未建州學乾興元年兖州守臣孫奭私建學¶
舎聚生徒餘鎮未置學也景祐四年詔藩鎮始立學他¶
<pb:KR3k0025_WYG_038-13a>¶
州勿聽寶元元年穎州守臣蔡齊請立學時大郡始有¶
學而小郡猶未置也慶歴詔諸路州軍監各令立學學¶
者二百人以上許更置縣學於是州郡不置學者鮮矣¶
(㑹/要)安定先生胡瑗典湖學有經義齋治事齋經義齋者¶
擇疏通有器局者居之治事齋者人各治一事又兼一¶
事如邊防水利之類故天下謂湖學多秀彦(家塾/記)始潮¶
人未知學公命進士趙徳為之師(東坡韓文/公廟碑)¶
　　　書院¶
<pb:KR3k0025_WYG_038-13b>¶
本朝太平興國二年知江州周述言廬山白鹿洞學徒¶
常數百人望賜九經書使之録習詔從其請(㑹/要)至道二¶
年賜嵩陽書院額及刋本九經　咸寧四年潭州守臣¶
李允則奏嶽麓山書院修廣舎宇有書生六十餘人聽¶
誦乞下國子監降釋文等書從之　祥符二年應天府¶
新建書院國初有戚同支者通五經業髙尚不仕聚徒¶
教授詳驤郭承範董循陳與王礪滕涉皆其門人至是¶
賜院額(並同上○此四書院外又有茅山書院石鼔書/院安定書院鷺洲書院建安書院象山書院崇)¶
<pb:KR3k0025_WYG_038-14a>¶
(文書院蘆峯書院/其餘不能盡録)承皇后之嘉恵宅廬阜之南疆閔原¶
田之告病惕農扈之非良粤冬孟之既望威余駕乎山¶
之塘徑北原以東騖陟李氏之崇岡揆厥號之所繇得¶
頽址於榛荒曰昔人之隠處至今永乆而流芳自昇元¶
之有土始變塾而為庠儼衣冠與弦誦紾濟濟而洋洋¶
(朱文公白/鹿洞賦)偉章甫之峩峩抱遺經而來集豈顓眺聽之¶
為娛實覬宫牆之可入　曰明誠其兩進抑敬義其階¶
立允莘摯之所懐謹卷顔之收執彼青紫之勢榮亦何¶
<pb:KR3k0025_WYG_038-14b>¶
心乎俛拾(並同/上)¶
　¶
　¶
　¶
　¶
　¶
　¶
　記纂淵海卷三十八¶
