# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:34.273797
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷五十
<pb:KR3k0025_WYG_050-1a>¶
欽定四庫全書¶
　記纂淵海卷五十　　　　宋　潘自牧　撰¶
　　性行部¶
　　　有忌憚¶
經豈敢愛之畏我父母仲可懐也父母之言亦可畏也¶
豈敢愛之畏我諸兄仲可懐也諸兄之言亦可畏也豈¶
敢愛之畏人之多言仲可懐也人之多言亦可畏也¶
豈不懐歸畏此罪罟　豈不懐歸畏此簡書(並/詩)十目所¶
<pb:KR3k0025_WYG_050-1b>¶
視十手所指其嚴乎(記/)君子有三畏畏天命畏大人畏¶
聖人之言(語/)¶
史豈不欲徃畏我友朋(左/)上謂侍臣曰人言天子至尊¶
無所畏憚朕則不然上畏皇天之監臨下憚羣臣之瞻¶
仰(唐太/宗)¶
本朝家有主母而豪奴悍婢不敢與弱子抗(老/泉)¶
　　　無忌憚¶
經不惕予一人　乃㒺畏畏　謂已有天命謂敬不足¶
<pb:KR3k0025_WYG_050-2a>¶
行謂祭無益謂暴無傷　狃于姦宄敗常亂俗　以蕩¶
陵徳實悖天道(並/書)小人而無忌憚也(記/)不愧于天不畏¶
于人　乘我乘駒朝食于株　胡不相畏不畏于天¶
匪先民是程匪大猶是經(並/詩)小人不知天命而不畏也¶
狎大人侮聖人之言(語/)¶
子出則為宗族患入則為鄉里憂小人之行也(家/語)事君¶
無義進退無禮言則非先王之道者猶沓沓也(孟/)齊人¶
有欲金者清旦衣冠之市適鬻金者之所攫金而去(列/)¶
<pb:KR3k0025_WYG_050-2b>¶
好憎尚怒小人哉(文中/子)¶
史殺人不忌為賊　肆行無度無所還忌不思謗讟不¶
憚鬼神神怒民痛無悛於心　單旗劉狄剥亂天下帥¶
羣不弔之人以行亂於王室侵欲無厭規求無度貫瀆¶
鬼神慢棄刑法傲狠威儀(並/左)李斯曰三代之事何足法¶
也　李斯請史官非秦語皆燒之天下敢有藏詩書百¶
家語者悉詣守尉雜燒之有敢偶語詩書者棄市(並秦/紀)¶
敢為大言處之不疑(漢武/紀)秦滅六國上古遺烈掃地盡¶
<pb:KR3k0025_WYG_050-3a>¶
矣(史田/儋傳)宋康王欲霸之亟成故射天笞地斬社稷而燒¶
滅之以示威服鬼神為長夜之飲於室中室中人呼萬¶
歲則堂上應之堂下之人又應之門外之人又應之以¶
至於國中無敢不呼萬歳者天下之人謂之桀宋(周/紀)矯¶
制以令天下(漢高五/王傳)姍笑三代蕩滅古法(西漢/表)顓作威¶
福廟堂之上(西漢諸/侯王表)觸情妄行(淮南/王)方今布衣乃窺國¶
家之隙見間而起者蜀郡是也及山陽亡徒蘇令之郡¶
蹈籍名都大羣求黨與索隨和而亡逃匿之意此皆輕¶
<pb:KR3k0025_WYG_050-3b>¶
量大人亡所畏忌國家之權輕故匹夫欲與上爭衡也¶
(漢梅/福傳)横厲無畏忌欲以熏轑天下(漢杜/欽傳)梁冀暴李固杜¶
喬尸於城北四衢令有敢臨者如其罪(漢質/紀)吳樹為荆¶
州刺史辭梁冀冀鴆之出死車上遼東太守侯猛初拜¶
不謁冀託以他事腰斬之(漢桓/紀)戲弄神祇歌頌禍殃(東/漢)¶
(隗囂/傳)杜塞天下之口聾盲一世之人(漢陳/蕃傳)入吾室操吾¶
戈以伐我(漢鄭/𤣥傳)祖珽私謂和士開曰君之寵幸振古無¶
比宫車一日晩駕何以克終宜令皇太子早踐大位以¶
<pb:KR3k0025_WYG_050-4a>¶
定君臣之分若事成中宫少主皆徳君此萬全計也請¶
君説主上令粗解當自外入表諭之於是上書齊主從¶
之傳位於太子緯(陳世/祖)阮佃夫人納貨賄所餉減二百¶
疋絹則不報書(宋太/祖)右司郎中馮翊喬知之有美妾曰¶
碧玉知之為之不昬武承嗣借以教諸姬遂不還知之¶
作緑珠怨詩以寄之碧玉赴井死承嗣得詩於裙帶大¶
怒諷酷吏羅吉族誅之(唐武/后)來俊臣倚勢貪淫士民妻¶
妾有美者百方取之自宰相以下籍其姓名而取之(同/上)¶
<pb:KR3k0025_WYG_050-4b>¶
武三思嘗言我不知代間何者謂之善人何者謂之惡¶
人但於我善者則為善人於我惡者則為惡人耳(唐中/宗)¶
盧把秉政薦吏部侍郎關播為中書侍郎平章事上嘗¶
從容與宰相論事播意有所不可起立欲言把目之而¶
止還至中書把謂播曰以足下端慤少言故相引至此¶
曏者奈何發口欲言耶(唐徳/宗)小人之慮遂以為天道難¶
知為善未必福而為惡未必禍也(唐中/宗贊)李振曰此輩自¶
謂清流宜投黄河為濁流(唐/紀)¶
<pb:KR3k0025_WYG_050-5a>¶
傳記上小堯舜下邈三王(劉向戰/國䇿序)¶
集白晝攫金(顔魯公/坐位帖)行與義乖言與法違(韓/文)¶
本朝小人不主於禮義則無忌憚所以反中庸也(二程/語録)¶
安石謂天變不足畏祖宗不足法人言不足䘏(實録/本傳)¶
　　　有顧藉¶
子齊景公問晏子曰為人何患曰患社䑕出竊於外入¶
託於社灌之恐壊牆熏之恐燒木(家/語)¶
史鄧侯曰人將不食吾餘(左/)欲投䑕而忌器䑕近於器¶
<pb:KR3k0025_WYG_050-5b>¶
尚憚不投(西漢賈/誼傳)社鼷不灌屋䑕不熏(西漢靖/王勝傳)孔融薦¶
禰衡於曹操衡乃著布單衣持三尺梲杖坐大營門以¶
杖捶地大罵操怒曰禰衡豎子孤殺之猶雀䑕耳顧此¶
人素有虛名逺近將謂孤不容之(東/漢)妻子以累其心産¶
業以重其志舍此以為非者有必不多矣(漢殤/紀)羅仇曰¶
吾家世以忠孝著於西土寧使人負我我不忍負人也¶
(晉安/紀)¶
傳記稷蜂不攻社䑕不熏(唐詩/外傳)¶
<pb:KR3k0025_WYG_050-6a>¶
集薙草恐傷蕙(孟東/野)¶
　　　無顧藉¶
經子曰小人不恥不仁不畏不義(易繫/辭)¶
史史舉以茍賤不亷聞於世(史甘/茂傳)吾日暮途逺故倒行¶
逆施之(漢主父/偃傳)子獨不見家人寡婦邪始自約敕之時¶
意廼慕宋伯姬及陳孝婦不幸壹為盜賊所汙遂行淫¶
佚知其非禮然不能自還吾猶此矣(漢原/涉傳)且被刑之人¶
心不念生志在思死類多趨惡莫復歸正夙沙亂齊伊¶
<pb:KR3k0025_WYG_050-6b>¶
戾禍宋趙高英布為世大患(孔融/傳)¶
傳記楊國忠謂客曰某起家細微因縁椒房以至於是¶
未知稅駕之所終不能致令名更當取樂於富貴耳(明/皇)¶
(雜/録)¶
　　　表裏相應¶
經君子黄中通理正位居體美在其中而暢於四支發¶
於事業(易/)和順積中而英華發外　其哀心感者其聲¶
噍以殺其樂心感者其聲嘽以緩其喜心感者其聲發¶
<pb:KR3k0025_WYG_050-7a>¶
以散其怒心感者其聲粗以厲其敬心感者其聲直以¶
廉其愛心感者其聲和以柔　清明在躬志氣如神¶
君子服其服則文以君子之容有其容則文以君子之¶
辭遂其辭則實以君子之徳　富潤屋徳潤身心廣體¶
胖(並/記)¶
子中心逹於面目　胷中正則眸子瞭焉胷中不正則¶
眸子眊焉　仁義禮智根於心其生色也睟然見於靣¶
盎於背施於四體　有諸内必形諸外(並/孟)源清則流清¶
<pb:KR3k0025_WYG_050-7b>¶
源濁則流濁　文貌情用相為内外表裏(並/荀)體痛者口¶
不能不呼心恱者顏不能不笑(尹鄧子鄧/析子篇)威儀文辭表¶
也徳行忠信裏也(楊仲/黎)¶
史心和則氣和氣和則形和(公孫/𢎞傳)愛待敬而不敗徳須¶
威而久立故制禮以崇敬作刑以明威(前漢刑/法志)形氣發¶
於根柢兮柯葉彚而靈茂(西漢班/固傳)表曲者影必斜源清¶
者流必潔猶叩樹本百枝皆動也(漢/紀)木心不正則脈理¶
皆斜(唐/紀)根朽者葉枯源涸者流竭(唐書/吳兢)¶
<pb:KR3k0025_WYG_050-8a>¶
集滿内而外揚(楚/辭)厭(着/也)白玉以為面懐琬琰以為心(同/上)¶
泉竭則源涸根朽則葉枯枝繁者䕃多條落者本孤(六/代)¶
(論/)氣水也言浮物也水大而物之浮者小大畢浮氣之¶
與言猶是也氣盛則言之短長與聲之高下皆宜　未¶
嘗聞有響大而聲微也　夫所謂文者必有諸其中是¶
故君子慎其實實之美惡其發也不揜本深而末茂形¶
大而聲閑行峻而言厲心醇而氣和昭晰者無疑優游¶
者有餘體不備不可以為成人辭不足不可以為成文¶
<pb:KR3k0025_WYG_050-8b>¶
(並韓/文)温潤發於外其間韜璵璠　言者志之苗行者文¶
之根所以讀君詩亦知君為人(並白/侍郎)粹和絪緼積于中¶
鏗鏘發越見乎文　五行秀氣得之居多者其色㶑灧¶
於顏間其聲發而為文章　既禀之而生亦有涯而落¶
其文章貴壽之氣焰歟　孝弟為根柢神明枝葉之直¶
方為天質禮讓縁飾之(並劉/賓客)神歡體自輕(韋應/物集)藴為志¶
氣播為事業(唐文/粹)¶
本朝栁公權曰用筆在心心正則筆正(孔氏續/世說)腹有詩¶
<pb:KR3k0025_WYG_050-9a>¶
書氣自華(歐公/集)人之不學者照鏡則面目可憎對人則¶
語言無味(山谷/集)¶
　　　表裏不副¶
經象恭滔天(書/)枝葉未有害本實先撥(詩/)色取仁而行¶
違居之不疑(語/)色厲而内荏譬諸小人其猶穿窬之盜¶
也與(語/)¶
子聲聞過情(孟/)羊質而虎皮見草而說見豺而戰(揚/)魯¶
人縫掖實非儒行(劉/)¶
<pb:KR3k0025_WYG_050-9b>¶
史外強中乾(左/)宋肥義曰公子章聲善而實惡(周/紀)絳灌¶
曰平雖美丈夫如冠玉耳其中未必有也(漢陳/平傳)多聲過¶
實(史/記)袁紹色厲而膽薄高幹有雄志而無雄才(東/漢)張磔¶
綱羅而自理甚踈(高獻/紀)高仙芝謂程千里曰公面雖男¶
子心如婦人(唐/紀)迺䃉中而玉表(唐賈/耽傳)齊著作郎祖珽有¶
文學多技藝而踈率無行嘗為高祖中外府功曹因宴¶
失金叵羅於珽髻上得之(陳世/祖)¶
本朝潘郎曉踏河陽春明珠白璧驚市人那知望拜馬¶
<pb:KR3k0025_WYG_050-10a>¶
蹄下胷中一斛泥與塵(坡/詩)¶
　　　言行相顧¶
經有其言無其行君子恥之(記/)可言也不可行君子弗¶
言也可行也不可言君子弗行也(記緇衣注言不高於/行行不高於言言行)¶
(相/副)言顧行行顧言君子胡不慥慥爾(記中庸注慥慥/言行相應之貌)子¶
曰先行其言而後從之　古者言之不出恥躬之不逮¶
也　君子恥其言而過其行(並/語)¶
子聖人言行不失毫釐(荀/子)言取而行違温彦博惡之(文/中)¶
<pb:KR3k0025_WYG_050-10b>¶
(子/)¶
　　　能言不能行¶
經靜言庸違(書/)有其言無其行君子恥之(記/)其言之不¶
怍則為之也難(語/)¶
子言不顧行行不顧言(孟/)口言善身行惡國妖也(荀/)孔¶
子讀而儀秦行(揚淵/騫)¶
史羣臣上言宜封禪泰山詔曰即位三十年百姓怨氣¶
滿腹吾誰欺欺天乎曽謂泰山不如林放乎何事汚七¶
<pb:KR3k0025_WYG_050-11a>¶
十二代之編録若郡縣逺遣吏上壽盛稱虛美必髠令¶
屯田既上讀河圖㑹昌符幸泰山禪祭地於梁隂(漢光/武)¶
魏比年將帥多寵貴子孫銜杯躍馬志逸氣浮軒眉攘¶
腕以攻戰自許及臨大敵憂怖交懐雄圖銳氣一朝頓¶
盡(梁高/祖)牛僧孺口道先王語行如市人(唐書/本贊)¶
集遇客多言愛山水逢僧盡道厭囂塵玉潭泉畔松間¶
宿要見經年無一人(白樂/天)相逢盡道休官去林下何曽¶
見一人(唐僧/靈徹)¶
<pb:KR3k0025_WYG_050-11b>¶
　　　矜持¶
經率履不越(詩/)燕處則聽雅頌之音行步則有環珮之¶
聲升車則有和鸞之音居處有禮進退有度　砥礪廉¶
隅　君子言不過辭動不過則　不戲色　致禮以治¶
躬則莊敬莊敬則嚴威　君子無故玉不去身君子於¶
玉比徳焉　行中規還中矩　君子不失足於人不失¶
色於人不失口於人是故貌足畏也色足憚也言足信¶
也　今世行之後世以為楷(並/記)君子矜而不爭(語/)¶
<pb:KR3k0025_WYG_050-12a>¶
子君子言有壇宇行有防表(荀儒/效)為冠所以莊其首也¶
為履所以重其足也衣裳襜如劒佩鏘如皆所以防其¶
躁也(文中/子)¶
史斷斷自修整(榖梁傳/莊公)如布帛之有幅(左/)君子目以定¶
體足以從之　人之有冠猶宫室之有牆屋也糞除而¶
已(並國/語)進退容止非禮不行(西漢董/仲舒)霍光出入省殿門¶
止進有常處郎僕射竊識眂之不失尺寸(西漢/本傳)矜嚴好¶
禮動止有則居處幽室必自修整雖遇妻子若嚴君焉¶
<pb:KR3k0025_WYG_050-12b>¶
及在鄉黨詳言正色三輔以為儀表(東漢張/堪傳)陳登處身¶
循禮非法不行(東漢陳/球傳)雖在燕居必以禮自整(東漢/仇覽)君¶
子當正威儀何有蓬頭跣足自謂宏逹耶(九十/三)謝𢎞微¶
精神端審時然後言婢僕之前不妄語笑(南史宋/高祖)¶
傳記南山有文豹霧雨七日不下食者何也欲以澤其¶
衣毛而成其文章也(烈女/傳)楊愔曰裴讓兄弟都無鄉音¶
(三國/典畧)¶
集余好修以為常雖體解吾猶未變　新沐者必彈冠¶
<pb:KR3k0025_WYG_050-13a>¶
新浴者必振衣(並楚/辭)與人有畛域不為戲狎(韓/文)¶
本朝趙光逢規矱自持　栁仲郢私居束帶正色(並孔/六帖)¶
　　　持重¶
經虎視眈眈(易重其/體貌也)正色率下(書/)其容不改出言有章¶
(詩/)坐如尸立如齊　君子不失足於人不失色於人不¶
失口於人是故貌足畏也色足憚也言足信也　君子¶
之容舒遲足容重手容恭目容端口容止聲容靜頭容¶
直氣容肅立容徳色容莊　山立時行揚休玉色　不¶
<pb:KR3k0025_WYG_050-13b>¶
旁狎(並/記)夫子時然後言人不厭其言樂然後笑人不厭¶
其笑　君子正其衣冠尊其瞻視儼然人望而畏之(並/語)¶
集與人有畛域不為戲狎(唐文/粹)¶
本朝包孝肅未嘗有笑容人謂包希仁笑比黄河清(筆/談)¶
　　　放蕩¶
經欲敗度縱敗禮　不矜細行(並/書)不知其秩(常也/詩)載號¶
載呶(同/上)¶
子猖狂妄行(莊/)¶
<pb:KR3k0025_WYG_050-14a>¶
史使酒難近(西漢季/布傳)數以酒失過丞相(西漢/灌夫)跅弛之士¶
(西漢武紀師古曰無檢局/也弛者放廢不遵禮度也)儻&KR1733;(音蕩西漢陳湯傳/師古曰無行檢也)為人¶
失(音/鐵)蕩(西漢揚/雄傳)不修廉隅以徼名當世(同/上)何晏與夏侯¶
𤣥荀粲王弼之徒競為清談尚虛無謂六經為聖人糟¶
粕天下士大夫爭慕效之遂成風流(魏邵陵/厲公)譙郡嵇康¶
文辭壯麗好言老莊而尚竒任俠與陳留阮籍兄子咸¶
河内山濤河南伺秀琅邪王戎沛人劉伶特相友善號¶
竹林七賢皆崇尚虛無輕蔑禮法縱酒昏酣遺落世事¶
<pb:KR3k0025_WYG_050-14b>¶
(魏元/紀)放者因斯或悖吉凶之禮忽容止之表瀆長㓜之¶
序混貴賤之級甚者至於裸裎䙝慢無所不至(晉惠/紀)時¶
王澄胡毋輔之等皆以放任為逹或至裸體(晉書樂/廣傳)文¶
帝求婚於籍籍醉六十日不得言而止(晉書阮/籍傳)隣家少¶
婦美色當壚沽酒籍嘗詣婦飲醉便卧其側籍既不自¶
嫌其夫察之亦不疑也(同/上)阮咸素幸姑之婢姑當歸於¶
夫家初云留婢既而自從咸聞之借馬追既及與婢累¶
騎而還(晉書/本傳)王獻之卒徽之奔䘮不哭直上靈牀取獻¶
<pb:KR3k0025_WYG_050-15a>¶
之琴彈之(晉書王/徽之傳)謝鯤任逹不拘鄰家高氏女有美色¶
鯤嘗挑之女投梭折其兩齒鯤傲然長嘯曰猶不廢我¶
嘯歌(晉書/本傳)謝安愛好聲律朞功之慘不廢妓樂(晉書王/坦之傳)¶
秘書監謝靈運好稱疾不朝時或出郭遊行且二百里¶
經旬不歸既無表聞又不請急以貴陵物物不服以威¶
加人人不厭(宋太/祖)温庭筠薄於行無檢幅多作側辭艷¶
曲(唐書/本傳)脫冠露髻諠譁自恣(唐莊/宗)¶
傳記阮籍嫂嘗歸家籍相見與别人或譏之曰禮豈為¶
<pb:KR3k0025_WYG_050-15b>¶
我輩設耶(世/說)王澄嘗之荆州送者傾邑所别樹上有鵲¶
巢澄便脫衣着犢鼻上樹探鵲&KR1145;而弄之旁若無人(晉/中)¶
(興/書)謝郎中云王修載樂託之性出自門風　王武子好¶
驢鳴既𦵏文帝臨其䘮顧語同遊曰王子好驢鳴可各¶
作聲以送赴客皆一時作驢鳴(並世/說)史丹儻蕩無檢阮¶
籍不拘禮教(孔白帖/縱逸類)華堂今日綺筵開誰喚分司御史¶
來忽發狂言驚滿座兩行紅粉一時迴(杜牧之為御史/分務洛陽有李)¶
(司闕者罷鎮閒居聲妓為當時第一嘗開筵以杜持憲/不敢邀致杜遣客達意李馳書招之杜聞命遽來時女)¶
<pb:KR3k0025_WYG_050-16a>¶
(妓百餘人皆絶藝殊色杜獨坐南行注目瞻視引滿問/李曰聞有紫雲者杜凝睇良久曰名不虛得宜以見惠)¶
(李大笑諸妓亦皆囘首破顏杜/又自飲三爵即吟而起本事詩)杜牧佐宣城幕聞湖州¶
多竒麗往遊之刺史崔君張水嬉使州人畢觀令杜牧¶
閱之牧因見一女娃期之曰吾不十年來守此郡不來¶
從適洎牧守湖州女已從人三載矣牧因賦詩曰自是¶
尋春去較遲不須惆悵怨芳時(雜/記)張祜客懐南幕中赴¶
宴杜牧同坐有所屬意索骰子賭酒微吟曰骰子逡巡¶
裹手拈無因得見玉纎纎祜曰但知報道金釵落髣髴¶
<pb:KR3k0025_WYG_050-16b>¶
還應露指尖(摭/言)¶
集觀古今文人類不護細行鮮能以名節自立(魏文帝/與呉質)¶
(書/)幕天席地縱意所如(文/選)以莊老為宗而黜六經以虛¶
薄為辨而賤名檢以放蕩為通而狹節信以茍得為貴¶
而鄙居正以望空為高而笑勤恪(干令升/總論)少年氣真狂¶
有意與春競(韓/集)野鳥終難縶(元微/之)醉來擬共天公爭(杜/茍)¶
(鶴/)酒腸寛似海詩膽大如天(劉/叉)¶
本朝醉後粗狂膽滿軀(東坡/詩)¶
<pb:KR3k0025_WYG_050-17a>¶
　　　威儀¶
經威儀棣棣不可選也　威儀反反(重/慎)威儀抑抑(謹/宻)抑¶
抑威儀維徳之隅　顒顒卬卬如圭如璋　令儀令色¶
(並/詩)威儀容止宣著　端行頤霤如矢　朝廷濟濟翔翔¶
君子之容舒遲　山立時行揚休玉色(注揚讀/為陽)赫兮喧¶
兮者威儀也(並/記)趨進翼如也　君子正其衣冠尊其瞻¶
視儼然人望而畏之(並/語)容止可觀進退可度(孝/經)¶
子步中武象趨中韶濩(荀/)君子貌重則有威(揚/)¶
<pb:KR3k0025_WYG_050-17b>¶
史劉子曰民受天地之中以生所謂命也是以有動作¶
禮義威儀之則以定命也　北宫文子有威而可畏謂¶
之威有儀而可象謂之儀君有君之威儀其臣畏而愛¶
之則而象之故能有其國家令聞長世臣有臣之威儀¶
其下畏而愛之故能守其官職保族宜家　君子在位¶
施舍可愛進退可度周旋可則容止可觀作事可法徳¶
行可象聲氣可樂動作有文言語有章以臨其下謂之¶
有威儀也(並/左)魯徐生善為容為禮官(史/)霍光每出入省¶
<pb:KR3k0025_WYG_050-18a>¶
殿門止進有常處郎僕射竊識視之不失尺寸(西漢霍/光傳)¶
威儀之盛如圭如璋(西漢班/固叙傳)進止皆有表識(東漢馮/異傳)儀¶
貌堂堂國之輝光(東/漢)舒紳緩佩鳴玉以步綽有餘裕(後/漢)¶
(蔡邕/傳)温彦博進止詳華人拭目觀　張垍舉止都雅¶
裴休為人醖藉進止雍閒　馮定端凝若植　權徳輿¶
動止外飾其醖藉風流為縉紳羽儀(並唐/書)¶
集風儀與秋月齊明(文選褚/淵碑)賀琛為散騎常侍梁主與¶
語常移晷刻故省中語曰上殿不下有賀雅琛容止都¶
<pb:KR3k0025_WYG_050-18b>¶
雅故人呼之(藝文/志)巉巖容儀削成風骨(李白/文)風儀甚雅¶
(劉賓/客)日光玉潔(李漢韓/文序)¶
　　　無威儀¶
經而無望兮　相鼠有皮人而無儀人而無儀不死何¶
為　威儀不類　威儀幡幡(並/詩)¶
史視流而行速　邾子執玉高其容仰公受玉卑其容¶
俯子貢曰高仰驕也卑俯替也驕近亂替近疾(並/左)張敞¶
為京兆尹無威儀罷朝走馬章臺街自以便面拊馬(西/漢)¶
<pb:KR3k0025_WYG_050-19a>¶
(本/傳)羞怍俛首刮席不敢視(東漢劉/𤣥傳)李程簡脫無威儀¶
韓思彦儀矩梗野(並唐書/本傳)¶
傳記王戎簡脫不持儀刑好乘巴滇馬雖為三司率爾¶
私行巡省園田不從一人以手巾揷腰戎故吏多至大¶
官相逢戎輒下道避之(竹林七/賢話)¶
　　　風度¶
史王商為人多質有威重身體鴻大容貌甚過絶人單¶
于來朝仰視商貌大畏之遷延却退天子聞而嘆曰此¶
<pb:KR3k0025_WYG_050-19b>¶
真漢相矣(西漢/本傳)為人明徹鬚髪眉目如畫(東漢馬/援傳)燕頷虎¶
頸飛而食肉此萬里封侯相也(東漢/班超)蔡邕狀異常人每¶
行觀者盈集(東漢/本傳)凛凛皜皜焉其與崑玉秋霜比質可¶
也(東漢/孔融)裴楷目夏侯𤣥云肅肅如入宗廟中但見禮樂¶
器　衛瓘見樂廣而奇之曰此人如氷鏡見之瑩然¶
夏侯湛美容觀與潘岳友善每行止同輿接茵京師謂¶
之連璧　王戎神彩秀徹視日不眩裴楷見而目之曰¶
戎眼爛爛如巖下電　裴楷風神高邁容儀俊爽時人¶
<pb:KR3k0025_WYG_050-20a>¶
謂之玉人　衛玠風神秀異見者以為玉人　王濟俊¶
爽有風姿每見玠輒嘆曰珠玉在側覺我形穢又語人¶
曰與玠同遊若明珠之在側恍然照人　嵇康長七尺¶
八寸美音氣好容色土木形骸不自藻飾人以為龍章¶
鳳姿天質自然(並晉書/本傳)王衍神姿高徹如瑶林瓊木自¶
然風塵表物(晉書/王戎)顧榮少有珪璋符采爽徹(五行/晉書)王衍¶
每持玉柄麈尾與手同色(晉王/衍)王羲之見杜乂而目之¶
曰膚若凝脂眼如㸃漆此神仙中人也(晉書/本傳)王恭美姿¶
<pb:KR3k0025_WYG_050-20b>¶
儀人目之云濯濯如春月栁(晉王/恭)桓𤣥曰劉裕風骨不¶
常蓋人傑也(晉/紀)褚彦囘美儀貌善容止俯仰進退咸有¶
風則每朝㑹百僚國使莫不延首目送之(宋書/本傳)姿貌修¶
潔與圭璧等質(王智/宋紀)齊和士開曰琅琊王儼眼光奕奕¶
數歩射人(陳/紀)李繪儀貌端偉邢晏曰若披雲霧如對珠¶
玉(北史/李渾)風神洒落(南/史)宋璟風度凝逺(唐書/本傳)王彧美風姿¶
為一時推許袁粲見之嘆曰景文非但風流可恱乃哺¶
歠亦復可觀(宋書/本傳)上嘗陳樂於勤政樓下垂簾觀之兵¶
<pb:KR3k0025_WYG_050-21a>¶
部侍郎盧絢謂上已起垂鞭按轡横過樓下絢風標清¶
粹上目送之(唐𤣥/宗)李義琛神情爽㧞(唐書/本傳)帝每用人必¶
曰風度能如九齡否(唐書張/九齡)日角珠庭非庸人相(唐李/珏)¶
郭子儀風姿若神人望之岩岩如華山(郭子儀/家傳)鄭畋姿¶
采如峙玉　蕭遇風采整峭　崔澹舉止秀峙時謂玉¶
而冠者(並唐書/本傳)孔季翔永昌初擢制科陳子昂常稱其¶
神清韻逺可比衛玠(唐/書)房琯見徳秀歎曰見紫芝眉宇¶
使人名利之心都盡(唐元/徳秀)姿宇魁秀(唐書/魏謩)崔逺風姿峻¶
<pb:KR3k0025_WYG_050-21b>¶
整世目為飣坐梨(新唐書/本傳)¶
傳記衛玠從豫章下都人久聞其姿容觀者如堵牆¶
見裴叔則如玉山上行光照映人　山公曰嵇叔夜之¶
為人也岩岩若孤松之獨立其醉也傀俄若玉山之將¶
崩　時人目王右軍飄如遊雲矯若遊龍　岩岩清峙¶
壁立千仞(並世/說)張緒少而閒雅風流吐納觀者忘疲永¶
明主見靈和殿前栁條嫩弱披靡可愛嗟賞曰此楊栁¶
風流可愛似張緒少年(楊松玠/談藪)唐蔣凝美風標每到朝士¶
<pb:KR3k0025_WYG_050-22a>¶
家以為祥瑞朝士中號為玉筍班(北夢/瑣言)李白神氣高朗¶
軒軒若霞舉(酉陽/雜爼)¶
集情純潔而罔薉兮姿盛質而無愆　金相玉質(並楚/辭)¶
天姿玉裕(應瑒建/章臺詩)江漢炳靈(文/選)清如玉壺氷(鮑明逺/白頭吟)河¶
目龜文公侯之相(劉孝標/辨命論)金昭玉粹(顏延年/曲水詩)風標秀舉¶
清暉映世(齊故安/陸碑)天骨踈朗牆宇高巍(文選三國/名臣贊)姿狀¶
嶽立靡然屬目(陳子/昻)風情踈朗霜明月湛之姿氣骨端¶
嚴雪白氷清之潔(駱賓/王)秋水為神玉為骨　眉宇真天¶
<pb:KR3k0025_WYG_050-22b>¶
人　魏侯骨聳精神𦂳華嶽峯尖見秋隼　炯如一段¶
清水出萬壑置在迎風寒露之玉壺　符彩高無敵¶
玉府標孤映(並杜/詩)皎皎鸞鳳姿飄飄神仙氣　符彩照¶
滄溟精輝陵白虹　裴公有仙標㧞俗數千丈(並李/太白)愛¶
其風骨粹美無可揀(韓/文)見王(馬燧/也)於北亭猶高山深林¶
龍虎變化不測傑魁人也退見少傅翠竹碧梧鸞鵠停¶
峙幼子娟好静秀瑶環瑜珥蘭茁其芽(並韓/文)人之異在¶
乎風神之清濁不在於倒置眉目反易冠帶也(裴度寄/李朝書)¶
<pb:KR3k0025_WYG_050-23a>¶
觀者識承平王孫故態　分明氷玉容(並栁/集)珠生照乘¶
光氷瑩環坐熱　星辰讓光彩(並元/稹集)若霜鴻清唳松雪¶
孤映(李義/山)石骨無濁肉　飄飄鶴骨仙(並孟/東野)神仙餘氣¶
色列宿炳輝光(劉叉/文)秀氣獨禀(皇甫湜祭/栁宗元文)眸子瞭然炯¶
炯清立望之真白圭振鷺也(皇甫/湜)風儀秀偉神氣深厚¶
即之如鏡望之如春(杜牧/之)眉宇儼圖畫神秀謝朝輝(同/上)¶
清潤潘郎玉不如(唐楊/巨源)生而美姿河目海口(王維/集)玉山¶
迥立瓊樹無對(劉長/卿)明眸白晳玉潤珠輝美秀備於儀¶
<pb:KR3k0025_WYG_050-23b>¶
容風流發於言笑(王建/集)英盼横溢神鋒秀發(孫可/之丈)野鶴¶
無俗質(唐文/粹)孟浩然骨貌清淑風神散朗(唐楊士源孟/浩然詩序)¶
本朝氣剛而毅望之可畏色粹而仁近之可親(歐公/集)紫¶
芝眉宇傾一坐笑語但聞雞舌香　韓侯氷玉人不可¶
塵土雜(並臨/川集)風采鑠雲烟　氷壺貯秋水(並東/坡詩)¶
　　　醜惡¶
經六極五曰惡(書/)乃見狂且(詩/)¶
子厲之人夜半而生子遽取火而視之汲汲然惟恐其¶
<pb:KR3k0025_WYG_050-24a>¶
似已也(莊/)¶
史賈大夫惡娶妻而美三年不言不笑(左/)今子少不颺¶
(注顔貌不/揚顯左)田蚡為人貌侵(短小也西/漢本傳)蔡義為丞相短小¶
無鬚眉貌似老嫗行歩俛僂兩吏扶夾乃能行(西漢/本傳)張¶
孟陽醜每出人惡之擲瓦礫盈車孫秀形陋短小奴僕¶
之下者也(並晉/書)歐陽詢貌甚侵陋(唐書/本傳)盧把貌陋而色¶
如藍人皆鬼視之(舊唐書/本傳)¶
傳記劉伯倫形小貌醜(書林本傳云/容貌甚陋)¶
<pb:KR3k0025_WYG_050-24b>¶
　　　文雅¶
經好古博雅君子(書/序)¶
子君子安雅　雅文辨惠之君子　知之曰知之不知¶
曰不知内不自以誣外不自以欺以是尊賢畏法而不¶
敢怠傲是雅儒者也(並/荀)¶
史大雅卓爾不羣河間獻王近之矣(前漢河間/獻王贊)儒雅則¶
公孫𢎞董仲舒(西/漢)經書文雅足以謀王體㫁國論(西漢/薛宣)¶
(傳/)劉愷辭氣高雅(後/漢)山簡性温雅有父風(晉/書)雅有逺韻¶
<pb:KR3k0025_WYG_050-25a>¶
(晉書庾/凱傳)謝安文雅過於王𨗳(晉/書)張九齡文雅為帝知(唐/書)¶
(本/傳)¶
集文雅涉風騷(杜/詩)霜松貞雅節月桂朗冲襟(駱賓/王)笑語¶
和風騷雍容事文墨(皇甫/湜)¶
本朝文采風流諸謝上(陳後/山詩)¶
　　　鄙俗¶
經鄙夫可與事君也與哉其未得之也患得之既得之¶
患失之茍患失之無所不至矣(語/)¶
<pb:KR3k0025_WYG_050-25b>¶
子有俗人者有俗儒者(荀/)¶
史家累萬金門下不見一賢者(史記孟/嘗君傳)俗吏之所務在¶
於刀筆筐篋(西漢賈/誼傳)俗儒不逹時宜(西漢/宣紀)¶
集抗塵容而走俗狀(文/選)¶
　　　揚善¶
經君子遏惡揚善(易/)彰人之善美人之功(記/)¶
子不没纖芥之善不掩螢爝之光(劉/)¶
史子貢喜揚人之美(史記/本傳)曹丘生謂季布曰僕將捉足¶
<pb:KR3k0025_WYG_050-26a>¶
下之名於梁楚間(漢/書)丙吉為丞相於官屬掾吏務掩惡¶
揚善(西漢/本傳)禰衡稱劉表之美盈口(漢獻/紀)房𤣥齡曰餘人¶
不足惜至於杜如晦王佐之才大王欲經營四方非如¶
晦不可世民驚曰微公言幾失之(唐高/祖)禮部侍郎崔郾¶
試進士公卿咸祖道武陵後至謂郾曰君方為天子求¶
奇才敢獻所益出袖中書搢笏為郾讀之乃杜牧所賦¶
阿房宫武陵曰請以第一人處之郾謝已得其人至第¶
五郾未得武陵曰不爾宜以賦見還(新唐書吳/武陵傳)¶
<pb:KR3k0025_WYG_050-26b>¶
集東野吃吃說足下不離口(韓/文)栁惟深充江東路判官¶
出巡其有非常之政裕於人者必舉其課績又以文采¶
殷勤歌詠之俾其風謡頌聲聞于他部達于京師而後¶
已(栁丈栁/渾行狀)¶
本朝唐楊敬之贈項斯詩曰幾度見詩詩盡好及觀標¶
格過於詩平生不解藏人善到處相逢說項斯(南部新/書錢易)¶
(撰/)¶
　　　勸善¶
<pb:KR3k0025_WYG_050-27a>¶
史子文無後何以勸善　叔向社稷之臣也猶將十世¶
宥之以勸能者(並/左)¶
　　　蔽賢¶
經臧文仲其竊位者與知栁下惠之賢而不與立也(語/)¶
子言無實不祥不祥之實蔽賢者當之(孟/)¶
史夫十室之邑必有忠信三人並行厥有我師今或闔¶
郡至不薦一人是積行之君子壅於上聞也蔽賢蒙顯¶
戮古之道也(漢武/紀)何以知朝廷之衰人人自賢不務於¶
<pb:KR3k0025_WYG_050-27b>¶
通人故世陵夷(西漢李尋傳通人/謂薦逹賢才也)杜宻曰劉勝知善不¶
薦自同寒蟬(東漢/書)唐彬當世英彦見彬莫不欽恱稱之¶
於文帝帝問孔顥顥忌其能良久不答陳騫曰彬為人¶
勝騫甚逺帝辟彬為屬他日謂孔顥曰近見唐彬卿受¶
蔽賢之責矣(晉/書)¶
集好蔽賢而嫉妬(楚/辭)知善不言與嚚瘖同(栁文/序)¶
　　　嫉妬¶
經人之有技冐疾以惡之人之彦聖而違之俾不達(書/)¶
<pb:KR3k0025_WYG_050-28a>¶
子愚者好專事而妬賢能抑有功而濟有罪　士有妬¶
友則賢交不親君有妬臣則賢人不至　小人不能則¶
嫉妬怨誹以傾覆人　害良曰賊　隱良者謂之嫉(並/荀)¶
日月欲明浮雲蔽之藂蘭欲茂秋風敗之(文中/子)¶
史屈原入則與王圖議國事以出號令出則接遇賔客¶
應對諸侯王甚厚之上官大夫與之同列爭寵而害其¶
能王使屈原為憲令屬草藁未定上官大夫見而欲奪¶
之不與因讒之　藺相如為上卿在廉頗之右頗曰我¶
<pb:KR3k0025_WYG_050-28b>¶
為趙將有攻城野戰之大功相如徒以口舌為勞而居¶
上且素賤人吾羞不忍為之下宣言曰我見必辱之¶
韓非使秦王未之信用李斯姚賈害毁之王以為然下¶
吏治非李斯使人遺非藥自殺(並史記/本傳)妬賢嫉能有功¶
者害之賢者疑之(史記漢/高紀)天子議以賈生為公卿絳灌¶
馮敬之屬盡害之乃短賈生曰洛陽之人年少初學專¶
欲擅權紛亂諸事於是天子䟽之不用其議(史記/本傳)翟方¶
進舉明經遷議郎時宿儒有胡常與方進同經名譽出¶
<pb:KR3k0025_WYG_050-29a>¶
方進下乃心害其能論議不右方進(西漢/本傳)公孫為人意¶
忌(史記/本傳)女無美惡入宫見妬士無賢不肖入朝見嫉(西/漢)¶
(鄒陽/傳)初孫臏與龎涓俱學兵法涓自以能不及臏乃以¶
法斷其兩足而黥之欲使終身廢棄(周/紀)有妬&KR0945;之心(西/漢)¶
(五行/志)王式為博士諸大夫博士共持酒肉勞式皆注意¶
高仰之博士江公世為魯詩宗心嫉式謂歌吹諸生曰¶
歌驪駒式曰聞之於師客歌驪駒主人歌客無庸歸今¶
日諸生為主人日尚早未可也江公曰經何以言之式¶
<pb:KR3k0025_WYG_050-29b>¶
曰出曲禮江公曰何拘曲也式恥之陽醉逿墬(古地/字)式¶
客罷讓諸生曰我本不欲來諸生彊勸我竟為豎子所¶
辱(西漢王/式傳)董仲舒言道徳見妬於公孫李廣奮節於匈¶
奴見排於衛青(東漢馮/衍傳)唐彬當世英彥見彬莫不欽恱¶
稱之於文帝文帝問孔顥顥忌其能良久不答陳騫曰¶
彬為人勝騫逺甚帝辟彬為屬他日謂孔顥曰近見唐¶
彬卿受蔽賢之責矣(晉/書)燕封裕曰已無骨鯁嫉人有之¶
(晉/紀)外似柔謹内實忌克(梁高/祖)孔頴達老師宿儒恥出其¶
<pb:KR3k0025_WYG_050-30a>¶
下隂遣客刺之(隋書/本傳)李林甫為相凡才望功業出己右¶
及為上所厚勢位將逼己者必百計去之尤忌文學之¶
士或陽與之善啗以甘言而隂陷之世謂李林甫口有¶
蜜腹有劒(唐/書)¶
傳記馬融筭渾天不合召鄭𤣥令一筭便決及𤣥歸融¶
心忌焉𤣥亦疑有追者乃坐橋下在水上據屣融果欲¶
追之左右曰𤣥亦疑下土下水上據木此必死矣遂罷¶
追(語/林)天寳初帝顧林甫曰嚴挺之安在其材可用林甫¶
<pb:KR3k0025_WYG_050-30b>¶
退召其弟損之與道舊諄復欵曲且許美官因曰天子¶
視絳州(挺之/也)厚要當以事自解歸得見上且大用因紿¶
挺之使稱疾願就醫京師林甫已得奏即言挺之春秋¶
高有疾幸閒官得就養(唐書嚴/挺之傳)盧把居相忌能妬善小¶
不附者必致之於死惡顏真卿之直言令奉使李希烈¶
竟殁於賊(唐書/本傳)¶
集世溷濁而嫉妬　衆僉諧以妬賢孤聖特而易傷(並/楚)¶
(辭/)人惡俊異俗疵文雅　斵善害能醜正惡直肆其噤¶
<pb:KR3k0025_WYG_050-31a>¶
害則皆妬之徒也　妨功害能之臣盡為萬户侯(並選/文)¶
靜思屈原沈逺憶賈誼貶椒蘭爭妬忌絳灌共讒諂¶
妬腸務生敵　忌者畏人修事修而謗興徳高而毁來¶
(並韓/集)來時畏有他人上截斷龍胡斬鵬翼(元稹/集)權臣妬¶
逸才心如斗筲窄(文/粹)¶
　　　讒譖¶
經誣善之人其辭游(易/)讒說殄行　起信險膚　協比¶
讒言(並/書)萋兮斐兮成是貝錦彼譖人者亦已大甚哆兮¶
<pb:KR3k0025_WYG_050-31b>¶
侈兮成是南箕(箋云箕/星舌廣)彼譖人者誰適與謀　緝緝翩¶
翩謀欲譖人捷捷幡幡謀欲譖言　取彼譖人投畀豺¶
虎豺虎不食投畀有北有北不受投畀有昊　營營青¶
蠅止于樊豈弟君子無信讒言(注蠅之為蟲汚白使黒/汚黒使白喻佞人變亂)¶
(善惡/也)營營青蠅止于棘讒人㒺極交亂四國　盜言孔¶
甘亂是用餤　無罪無辜讒口囂囂(並/詩)浸潤之譖膚受¶
之愬(語/)¶
子傷良曰讒(荀/)摇唇鼔舌擅生是非(莊/)墨子所以悲絲¶
<pb:KR3k0025_WYG_050-32a>¶
楊朱所以泣岐路以其變為青黄迥為左右也　點素¶
為緇(並/劉)讒妬之人必好聞人惡惡聞人善　讒邪之蔽¶
善人也猶朝日洞明霧甚則不見天沙石至淨流濁則¶
不見地雖有明淨之質而不發明霧水蔽之也(並劉/賓客)昔¶
直不疑未嘗有兄而讒者謂之盜嫂第五倫三娶孤女¶
而世人云笞婦翁此聽虛而責響悖情倒理罔之甚也¶
(劉傷/讒)¶
史猶有内讒　毁信廢忠崇飾惡言靖譖庸囘服讒蒐¶
<pb:KR3k0025_WYG_050-32b>¶
慝以誣盛徳謂之窮奇(並/左)若衆口之鑠金(國/語)言之太甘¶
其中必苦譖在中矣(國語/晉)吳太宰嚭既與子胥有隙因¶
譖曰子胥為人剛暴少恩今不見用常鞅鞅怨望吳王¶
乃使使賜子胥屬鏤之劒以死(史記/本傳)屈原為憲令上官¶
大夫見而欲奪之不與因讒之曰王使屈平為令衆莫不¶
知每一令出平伐其功曰以為非我莫能為也王怒而¶
䟽屈平(史記屈/平傳)積毁銷骨(史記張/儀傳)范雎謬曰秦安得王¶
秦獨有太后穰侯耳臣居山東時齊知有孟嘗君不聞¶
<pb:KR3k0025_WYG_050-33a>¶
有王聞秦有太后穰侯不聞有王大其都者危其國尊¶
其臣者卑其主今自百秩以上至諸大吏下及王左右¶
無非相國之人者見王獨立於朝(周/紀)田蚡曰魏其灌夫¶
日夜招聚天下豪傑壯士與論議腹誹而心謗不仰視¶
天而俯畫地睥睨兩宫幸天下有變而欲有功(史記灌/夫傳)¶
絳灌讒陳平曰平雖美丈夫如冠玉耳其中未必有也¶
居家盜其嫂今大王令護軍受諸將金(漢文/紀)張湯曰嚴¶
助出入禁門腹心之臣而外與諸侯交私如此不誅後¶
<pb:KR3k0025_WYG_050-33b>¶
不可治助竟棄市(漢武/紀)孔墨之辯不能免於讒䛕(西漢/鄒陽)¶
(傳/)師丹使吏書奏吏書冩其草丁傅子弟聞之使人上¶
書告丹上封事行道人徧持其書上以問將軍中朝臣¶
皆對曰忠臣不顯諫大臣奏事不宜漏泄(漢成/紀)讒言蠶¶
生(西漢中/山王傳)馬援在交趾嘗以薏苡實能輕身省慾以勝¶
瘴氣援欲以為種軍還載之一車時人以為南土珍怪¶
卒後有人上書譖之者以為前所還載皆明珠文犀(東/漢)¶
(本/傳)邪徑敗良田讒言敗善人(荀恱/漢紀)周公大聖而四國流¶
<pb:KR3k0025_WYG_050-34a>¶
言樂毅王佐而被謗騎刼巷伯有豺獸之慨蘇公興飄¶
風之刺惡直醜正何代無之(晉/書)𤣥宗曰是子妬賢嫉能¶
舉無比者(新唐書李/林甫傳)¶
傳記三人成虎十人撓椎衆口所移毋翼而飛(戰國/策)衆¶
口鑠金俗說有美金衆人咸共詆訾言其不純賣金者¶
欲其售因取鍜以見真偽此為衆口鑠金(風/俗)衆口所毁¶
浮石沈木(陸/賈)¶
集䲭鴞鳴衡軛豺狼當路衢蒼蠅間白黑讒巧令親䟽¶
<pb:KR3k0025_WYG_050-34b>¶
(曹子建贈白/馬王彪詩)飛塵穢清流朝雲蔽日光秋蘭豈不芬鮑¶
肆亂其芳(晉傅𤣥/飛塵篇)積毁銷金積讒磨骨(江文/通書)飛金沈羽¶
(蔣子萬/機論)欲搆南箕成貝錦(文/選)青蠅一相點白璧遂成冤¶
　羣誣成罪聖人不能救(並陳子/昂集)讒口到骨(杜甫祭/房相文)黄¶
金銷衆口白璧竟難投　白璧何辜青蠅屢前羣輕折¶
軸下沈黄泉衆毛飛骨上凌青天萋斐暗成貝錦粲然¶
泥沙聚埃珠玉不鮮交亂四國播于八埏拾塵掇蜂疑¶
聖猜賢擢髪數罪罪乃孔多傾海流奔惡無以過積毁¶
<pb:KR3k0025_WYG_050-35a>¶
銷金沈憂作歌(並李太/白集)有道士言人皆有尸蟲三處腹¶
中伺人隱微失誤輒籍記日庚申幸其人之昏睡出䜛¶
于帝以求饗以是人多謫過疾癘夭死(栁文罵/尸蟲)側肩帖¶
耳有舌如刀(韓/文)喑嚙堪銷骨潛飛有禍胎　蚊蚋與利¶
嘴枳棘與鋒鋩　巧隨清影觸處行好學春鶯百般囀¶
　讒譖消骨髓(並元/稹集)巧言構人罪至死人不疑　如有¶
膚受譖久則瘡痏成(並白/侍郎)蒼蠅難袪貝錦方織好丹非¶
素變白成黑(李義/山)白璧衆求瑕素絲易成汚(韋應/物)人或¶
<pb:KR3k0025_WYG_050-35b>¶
罹譖比肩狐疑借有解紛毁輒隨之(劉賓/客)蒼蠅點垂棘¶
巧舌成錦綺(盧/仝)常恐衆毁至春葉成秋黄(孟東/野)微瑕懼¶
掩瑜(温飛/卿)能用傾巧之智構成疑似之端(李深/之)鑠肉銷¶
骨(皇甫/湜)每被銷於㕳　初因起毫髪漸可離骨肉　嘉¶
木忌深蠧哲人悲巧誣(並唐/文粹)¶
本朝自從蒙衆說日月遭蔽虧(歐公/詩)積毁銷骨巧言鑠¶
金市虎成於三人投杼起於屢至(東坡/文)天螻伏隙録人¶
語射工含沙須影過(黄魯/直詩)止棘之詩垂之六經宜乎以¶
<pb:KR3k0025_WYG_050-36a>¶
爾刺讒人之亂國誠可嫉而可憎(歐陽公/蒼蠅賦)¶
　　　樂善¶
經人之有技若已有之人之彦聖其心好之不啻如自¶
其口出(書/)衛文公臣子多好善　愛莫助之　好賢如¶
緇衣　彰人之善美人之功　推賢而進逹之不望其¶
報(並/記)君子成人之美　見善如不及(並/語)¶
子樂善不倦　得天下英才而教育之三樂也(並/孟)¶
史晉叔向適鄭鄭鬷蔑立於堂下一言而善叔向下執¶
<pb:KR3k0025_WYG_050-36b>¶
其手以上曰子若無言吾幾失子矣(左/)鮑叔既進管仲¶
以身下之(史/記)鄭當時推轂士及官屬丞吏常引以為賢¶
於己聞人之善言進之上惟恐後諸公以此翕然稱鄭¶
莊(前漢/本傳)何武為人好奬人之善為内史厚兩龔在沛郡¶
厚兩唐及為公卿薦之朝廷此人顯於世者何侯力也¶
　漢武帝讀相如賦而善之曰朕不得與此人同時哉¶
(並同/上)聞人之善若出諸口言有可采必演而成之薦逹¶
賢士多所奬進知而未言以為己過(孔融/傳)天下之寳故¶
<pb:KR3k0025_WYG_050-37a>¶
為天下所惜(王坦之荅/謝安書)好賢樂善情如饑渇(通/鑑)楊敬之¶
推愛項斯為詩所至稱之(唐書/本傳)荀文若之進善不進不¶
休(通/鑑)¶
集田文之愛士鄭莊之好賢見一善則盱衡扼腕遇一¶
才則揚眉扺掌(嵇叔夜/絶交書)片善經心揖虞宣於蔡席一言¶
合道接然明於鄭階　片善必甄揖虞翻於東箭一言¶
可紀許顧榮以南金(並駱賔/王集)執事好賢樂善孜孜以薦¶
進良士為己任方今天下一人而已(韓愈與陸/員外書)一字愜¶
<pb:KR3k0025_WYG_050-37b>¶
心金玉不顧片言合趣布褐無間(吕和/叔文)¶
本朝文忠公見子瞻書語聖俞曰老夫當避此人放出¶
一頭地(蘇子/由集)歐陽文忠公喜士為天下第一(冷齋/夜話)冦萊¶
公聞一善薦𨗳推輓不進用不已(五朝言/行録)¶
　　　服善¶
子孔子見老耼出以告顏囘曰丘之於道其猶醯雞歟¶
微夫子之發吾覆也吾不知天地之大全也(莊/)項槖年¶
七歳為孔子師孔子有以聽其言也(淮/南)¶
<pb:KR3k0025_WYG_050-38a>¶
史見有禮於其君者事之如孝子之養父母也　自今¶
請雖吾家聽子而行(並/左)韓信募生得廣武君者有縛致¶
麾下信解其縛東鄉坐師事之(西漢/信傳)漢文帝曰吾久不¶
見賈生自以為過之今不及也(西漢/本傳)上曰吾久不見班¶
生今日復聞讜言(漢成/紀)魏徵曰文宣狂暴然人與之爭¶
事理屈則從之(唐太/宗)上說曰理到之語不得不服朕以¶
私愛忘公議曏者之忿自謂不疑及聞徵言方知理屈¶
(同/上)杜淹對太宗曰天下之務當盡至公善則從之徳彛¶
<pb:KR3k0025_WYG_050-38b>¶
所言直得大體臣誠心服不敢遂非(唐太/紀)蕭至忠素有¶
雅望嘗自公主第門出遇宋璟璟曰非所望於蕭君也¶
至忠笑曰善乎宋生之言遽策馬而去(唐𤣥/宗)蘇廷碩為¶
中書舍人李嶠曰舍人思若湧泉吾所不及(唐書/本傳)¶
傳記李相讀春秋誤以叔孫婼勅畧反呼為勅晷有小¶
吏曰某縁師受誤呼文字今聞相公呼婼為姼方悟之¶
耳公曰不然因檢釋韻果勅畧反公大慚號小吏為一¶
字師(摭/言)¶
<pb:KR3k0025_WYG_050-39a>¶
集僕嘗好人譏彈其文有不善者應時改定(文/集)選生乎¶
吾前其聞道也固先乎吾吾從而師之生乎吾後其聞¶
道也亦先乎吾吾從而師之吾師道也夫庸知其年之¶
先後生於吾乎(韓/文)衆口貪歸美何顔敢妬姝(元微/之集)¶
本朝温公退居洛陽每論當世人物必曰吕獻可之先¶
見范景仁之勇决皆予所不及心誠服之(劉諌/議集)蔡天申¶
得温公撰吕獻可墓銘以獻王安石天申初欲中温公¶
安石得之掛壁間謂其門下士曰君實之文西漢之文¶
<pb:KR3k0025_WYG_050-39b>¶
也(聞見/録)昔吾舉進士試於禮部歐陽文忠公見吾文曰¶
此我輩人也吾當避之(東坡/文)竊謂人臣之納忠譬如醫¶
者之用藥藥雖進於醫手方多傳於古人若已經効於¶
世間不必皆從於已出(東坡進陸/贄奏議)¶
　　　不服善¶
史藺相如為上卿位在廉頗之右頗曰我為趙將有攻¶
城野戰之大功相如徒以口舌為勞而居上且賤人吾¶
羞不忍為之下宣言曰我見必辱之(史記/本傳)揚雄著太𤣥¶
<pb:KR3k0025_WYG_050-40a>¶
劉歆觀之曰吾恐後人用覆醬瓿也(西漢/本傳)孔頴逹議論¶
為冠又年最少老師宿儒恥出其下(隋書/本傳)¶
傳記揚雄作太𤣥造法言張伯松不肯一觀(論/衡)¶
　　　疾惡¶
經噬膚滅鼻无咎(易/)除惡務本　狃于姦宄敗常亂俗¶
三細不宥　報虐以威遏絶苗民無世在下(並/書)夫也不¶
良　人而無禮胡不遄死　取彼譖人投畀豺虎豺虎¶
不食投畀有北有北不受投畀有昊(並/詩)公家不畜刑人¶
<pb:KR3k0025_WYG_050-40b>¶
大夫弗養士遇之途弗與言也屛之四方唯其所之¶
屏之逺方終身不齒　惡惡如巷伯(並/記)子曰非吾徒也¶
小子鳴鼓而攻之可也　惡稱人之惡者惡居下流而¶
訕上者惡勇而無禮者惡果敢而窒者　見不善如探¶
湯(並/語)¶
子孔子謂子路曰見長者不能黜其色見幼者不能盡¶
其辭雖有疾風暴雨吾不入門矣(家/語)立於惡人之朝與¶
惡人言如以朝衣朝冠坐於塗炭(孟/)姦人之雄聖主所¶
<pb:KR3k0025_WYG_050-41a>¶
以先誅(荀/)為不善乎幽闇之中者鬼得而誅之(莊/)草茅¶
不去則害禾稼盜賊弗誅則傷良民(管明/法)梟鳴出聲人¶
皆惡之(魯/連)墨子非樂不入朝歌　蝮蛇不可為足虎豹¶
不使縁木(並淮/南)¶
史祭仲曰不如早為之所無使滋蔓蔓難圖也蔓草猶不¶
可除况君之寵弟乎　周任有言曰見惡如農夫之務¶
去草焉芟夷藴崇之絶其本根勿使能殖則善者信矣¶
　石祈子曰天下之惡一也惡於宋而保於我保之何¶
<pb:KR3k0025_WYG_050-41b>¶
補　不如殺之無聚慝焉　除君之惡惟力是梘　季¶
文子曰見無禮於其君者誅之如鷹鸇之逐鳥雀也¶
投諸四裔以禦魑魅　右師為已短策茍過華臣之門¶
必騁　鄭然明曰見不仁者誅之如鷹鸇之逐鳥雀也¶
　子產曰人誰不死凶人不終命也作凶事為凶人不¶
助天其助凶人乎　春秋書齊豹曰盜三叛人名以懲¶
不義　不令之臣天下之所惡也　去疾莫如盡(以上/並左)¶
(傳/)君子惡惡疾其始(榖梁/五)子貢不能匿人之過(史/記)肥義¶
<pb:KR3k0025_WYG_050-42a>¶
曰姦臣在朝國之殘也䜛臣在中主之蠧也(史趙/世家)舜有¶
四放之罰而孔子有兩觀之誅(漢劉/向傳)面折不能容人之¶
過(漢武/紀)灌夫潁川人宗族豪横潁川謡曰潁水濁灌氏¶
族(西漢/本傳)里名勝母曽子不入邑號朝歌墨子囘車(西漢/鄒陽)¶
(傳注曽子至孝以勝母之名不順/故不入紂作朝歌之音不時也)朱雲欲以上方斬馬¶
劒斷佞臣頭(西漢/本傳)車如雞栖馬如狗疾惡如風朱伯厚¶
(東漢朱/震傳)越楚之竹不足以書其惡(東漢隗/囂傳)張綱分行州¶
郡埋其車輪於雒陽都亭曰豺狼當道安問狐狸(東漢/本傳)¶
<pb:KR3k0025_WYG_050-42b>¶
清心忌惡范滂張儉(東漢黨/錮序)王允剛稜疾惡(東漢/本傳)范滂¶
曰臣之所舉自非叨穢姦暴深為害民豈以汙簡札哉¶
(漢桓/紀)農夫去草嘉穀必茂忠臣除姦王道以清(同/上)李膺¶
復拜司𨽻校尉時小黄門張讓弟朔為野王令貪殘無¶
道畏膺威嚴逃還京師匿於兄家合柱中膺知其狀率¶
吏卒破柱取朔付洛陽獄受辭畢即殺之(漢/紀)宗資以范¶
滂為功曹滂尤剛勁疾惡如讐(漢桓/紀)太原太守劉瓆南¶
陽太守成瑨志除姦邪其所誅剪皆合人望(漢靈/紀)陽球¶
<pb:KR3k0025_WYG_050-43a>¶
見帝曰臣無清高之行横蒙鷹犬之任前雖誅王甫段¶
熲葢狐狸小醜未足宣示天下願假臣一月必令豺狼¶
䲭梟各服其辜(同/上)荀公逹之去惡不去不止(荀/攸)祖逖牙¶
門童建殺新蔡内史童宻降于後趙勒斷之曰逃吏吾¶
之深仇將軍之惡猶吾惡也逖深徳之(通/鑑)晉傅𤣥每有¶
奏劾或值日暮捧白簡整簪帶竦踊不寐坐而待旦於¶
是貴游懾伏臺閣生風(晉書/𤣥傳)疾惡如仇(同/上)葅筋醢骨抽¶
舌探肝(南史侯/景傳)罄南山之竹書罪無窮决東海之波流¶
<pb:KR3k0025_WYG_050-43b>¶
惡難盡(隋恭/紀)惡木垂䕃志士不息盜泉飛溢廉夫不飲¶
(唐后/妃傳)王義方乞誅姦臣於白日(唐/書)天后時酷吏放歸草¶
澤終身不齒(唐𤣥/宗)熊執易疏論裴延齡相以示歸登登¶
動色曰願竄吾名雷霆之下君難獨處(唐歸/登傳)䞇上言裴¶
延齡妄誕小人用之交駭物聽(唐徳/宗)徳宗欲遂相裴延¶
齡城顯語曰延齡為相吾當取白麻壊之(唐書陽/城傳)元稹¶
倚宦官知制誥武元衡厭鄙之食𤓰蠅集其上元衡揮¶
以扇曰適從何處來遽集於此(唐書武/元衡傳)¶
<pb:KR3k0025_WYG_050-44a>¶
傳記水名盜泉仲尼不漱(語撰/考䜟)耳聞所惡不如無聞目¶
見所惡不如無見(吕氏/春秋)盧奐累任大郡凡治姦惡既斷¶
罪又以所犯刻石竪其門時謂記惡碑(王元祐開元/天寳遺事)鍾¶
離意曰孔子忍渴於盜泉之水曾參囘車於勝母之閭¶
惡其名也(東漢/紀)¶
集要領不足以膏蕭斧名字不足以汙簡墨(陳琳/檄)鷹揚¶
虎視肅清違慢(傅咸中/丞箴)剛腸疾惡(山巨源/絶交書)簡上霜飛筆¶
端風起(崔彖御/史箴)董卓稱亂徒藉羣雄之手王莽偷安卒¶
<pb:KR3k0025_WYG_050-44b>¶
成光武之業故市耀臍燈府傳飲器(梁任孝/恭檄文)𢎞量不以¶
容非(文選王文/憲集序)渴不飲盜泉水熱不息惡木隂(猛虎/行)疾¶
惡懐剛腸(杜/詩)人其人火其書廬其居(韓原/道)守正為心疾¶
邪不懼(栁/文)魯司冦三日之間戮正卯於兩觀之下漢司¶
𨽻一旬之内取張朔於合柱之中(李義/山文)聞惡若已讐(栁/文)¶
暴虐得於天生憸悍著於心中扺冐刑憲縱盜胷臆法¶
所惡者爾皆為之白晝九衢指憎萬手(杜牧/之)膚革既平¶
雖疥癬而必去豺狼已斃在狐鼠而宜除(栁/文)¶
<pb:KR3k0025_WYG_050-45a>¶
本朝常情共惡人將不食其餘(歐公/集)世之小人書字雖¶
工而其神情終有睢盱側媚之態不知人情隨想而見¶
如韓子所謂竊斧者乎抑真爾也然至使人見其書而¶
猶憎之則其人可知矣(東坡書唐/六家書後)聊借舊史誅姦強¶
雖無尺箠當寸刃口吻排擊含風霜(並東/坡詩)有刀難割公¶
閭腹無木可梟元海頭(邵堯/夫詩)¶
　　　懲惡¶
經怙終賊刑　降霍叔于庶人三年不齒　三細不宥¶
<pb:KR3k0025_WYG_050-45b>¶
(並/書)¶
史裴豹𨽻也著於丹書(左/)懸頭槀街(西漢陳/湯傳)¶
集聲其惡於天下也(栁文辯/侵伐論)¶
　　　黨惡¶
經為天下逋逃主萃淵藪(書/)教猱升木(詩/)¶
子是輔桀也(孟/)¶
史助桀為虐(西漢張/良傳)日夜縱臾(西漢衡/山王傳)假賊兵為虎翼¶
者也(西漢賈/誼傳)養稂莠者傷禾稼惠姦宄者殘良民(後漢/王符)¶
<pb:KR3k0025_WYG_050-46a>¶
(傳/)見非不舉聞惡不察(漢殤/紀)是為虎傅翼也(通鑑三/國魏史)¶
傳記籍賊兵而齎盜食者也(戰國/䇿)¶
本朝蘇舜欽監奏院因十月賽神㑹館中同列御史劉¶
元瑜彈擊下獄坐監主自盜削籍同坐者皆坐斥劉謂¶
時相賈昌朝曰與公一網打盡(張師正/倦游録)¶
　　　同惡¶
經莫赤匪狐莫黑匪烏(注君臣相承/為惡如一詩)衛君無道夫人無¶
徳(詩/序)相覿以貨相賂以利(記/)¶
<pb:KR3k0025_WYG_050-46b>¶
史同惡相求如市賈焉(左/)凶徳參㑹(西漢灌/夫等贊)招呼元惡¶
以自營衛專為羣逆主萃淵藪(東漢孔/融傳)¶
傳記豹則虎之弟鷹則鷂之兄(古樂/府)¶
　　　掩惡¶
史為賢者諱也(穀/梁)孔子曰臣子不可以言君親之惡為¶
諱者禮也(史巫馬/期傳)大臣有坐不廉者不曰不廉曰簠簋¶
不飭坐汙穢淫亂者不曰汙穢曰帷簿不修坐罷軟不¶
勝任者不謂罷軟曰下官不職(西漢賈/誼傳)張安世為光禄¶
<pb:KR3k0025_WYG_050-47a>¶
勲郎有醉小便殿上主事白行法安世曰何以知其不¶
翻水漿耶如何以小過成罪郎淫官婢婢兄自言安世¶
曰奴誣汙衣冠其隱人過失皆類此(西漢/本傳)丙吉為丞相¶
於官屬掾吏務掩過揚善(同/上)戴聖九江守行治多不法¶
何武為刺史廉得其罪聖懼自免後為博士毁武於朝¶
廷武聞之終不揚其惡(西漢何/武傳)¶
傳記忠臣令誹在己譽在上宋君奪民時以為臺而民¶
非之無忠臣以掩葢之也子罕執朴為司空民非子罕¶
<pb:KR3k0025_WYG_050-47b>¶
而善其君桓公宫中七市女閭七百國人非之管仲為¶
三歸之臺以掩桓公之非(戰國/䇿)¶
　　　揚惡¶
子言人之不善當如後患何(孟/)¶
史欲摘觖以揚我惡(西漢孫寳傳觖/謂挑發之也)訐揚幽昧之過(西/漢)¶
(趙后/傳)¶
集好蔽美而稱惡(楚/辭)¶
　　　不遷怒¶
<pb:KR3k0025_WYG_050-48a>¶
經罰弗及嗣(書/)顏囘不遷怒(語/)¶
子罪人不孥(孟/)¶
史敵怨不在後嗣忠之道也(左/)¶
集不遷怒以臨下(文選/書)¶
　　　遷怒¶
史大旱公欲焚巫尩　當其時不能治也後之人何罪¶
　室於怒市於色(並/左)司徒期作亂攻衛侯出適城鉏曰¶
期則為此令茍有怨於夫人者報之(夫人/期姊)期聘於越公¶
<pb:KR3k0025_WYG_050-48b>¶
攻而奪之幣期告王王命取之公怒殺期之甥之為太¶
子者(注忿期而及其姊為夫/人者遂及夫人子左)信襲破齊歴下軍遂至臨¶
淄齊王以酈生為賣已乃烹之(漢高/紀)趙王倫怒解系曰¶
我於水中見蟹尚惡之况此人兄弟輕我耶此而可忍¶
孰不可忍遂害之(晉/書)苻堅聞桓温廢立謂羣臣曰温前¶
敗灞上後敗枋頭不能思愆自貶方便更廢君以自説¶
諺曰怒其室而作色於其市其温之謂矣(晉簡/文紀)李振屢¶
舉進士竟不中第故深疾縉紳之士言於全忠曰此輩¶
<pb:KR3k0025_WYG_050-49a>¶
常自謂清流宜投之黄河使為濁流(唐昭/宗)¶
傳記太公曰不愛人者盡其胥餘(胥餘里落之壁也/尚書大傳大戰篇)遷¶
怒所至毁及高曾(史/通)憎其人者惡其餘胥(説苑立/則篇)晉新¶
安王遵曰我聞人姓木邊便欲殺之况諸桓乎(晉中/興書)¶
本朝怒移水中蟹(坡/詩)¶
　¶
　¶
　¶
<pb:KR3k0025_WYG_050-49b>¶
　¶
　¶
　¶
　¶
　¶
　¶
　¶
　記纂淵海卷五十¶
