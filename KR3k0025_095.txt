# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:35.515741
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷九十五
<pb:KR3k0025_WYG_095-1a>¶
欽定四庫全書¶
　記纂淵海卷九十五　　　宋　潘自牧　撰¶
　　木部¶
　　　雜木(見五行部木類/)¶
　　　松(松栢/)　(松脂/)　(茯苓附/)¶
經青州厥貢鉛松怪石(書/)山有喬松(詩/)如松栢之茂¶
蔦與女蘿施于松栢　徂徠之松　陟彼景山松栢丸¶
丸(詩/)如松栢之有心也故貫四時而不改柯易葉(禮/記)培¶
<pb:KR3k0025_WYG_095-1b>¶
塿無松栢　松栢之下其草不殖(左/傳)哀公問社於宰我¶
宰我對曰夏后氏以松　嵗寒然後知松栢之後凋也¶
(論/語)¶
子受命於地惟松栢獨也在冬夏青青　天寒既至雪¶
霜既降吾是以知松栢之茂也(莊/子)嵗不寒無以知松栢¶
事不難無以知君子(荀/子)千嵗之松下有茯苓上有兎絲¶
(淮南/子)松三千嵗者皮中有聚脂如龍形名曰飛節芝¶
玉策記千嵗松樹望之如偃盖其中有物或如青牛青¶
<pb:KR3k0025_WYG_095-2a>¶
羊青犬或如人服之皆壽萬嵗　大陵偃盖之松與天齊¶
其長地等其久也　謂冬必凋而松栢茂(抱朴/子)¶
史松栢為百木長也(史/記)庾顗見和嶠嘆曰嶠森森如千¶
丈松雖磥砢多節施之大厦有棟梁之用(王隱/晉書)陶𢎞景¶
特愛松風庭院皆植松每聞其響欣然為樂有時獨遊¶
泉石望見者以為仙人(梁/書)彭城王勰從幸代都次于上¶
黨之銅鞮山路傍大松樹十數株帝行而賦詩令人示¶
勰曰吾作詩雖不七步亦不言逺汝可作之勰去帝十¶
<pb:KR3k0025_WYG_095-2b>¶
餘步未至帝所而就詩曰松林經幾冬山川何如昔(後/魏)¶
(書/)¶
傳記松脂淪入地中千嵗為茯神茯苓(𤣥中/記)温山松栢¶
常茂不落(焦贑/易林)松脂一名松膏一名松肪久服輕身延¶
年(本/草)嵩山有大松樹或百嵗千嵗其精變為青牛或為¶
伏龜採食其實得長生(嵩山/記)永寧縣界海中有松門島¶
嶼上皆生松(王羲之/逰郡記)石門岩即松林也南臨石門澗澗¶
中仰視之離離如駢麈尾號麈尾松西嶺松如馬鬛又¶
<pb:KR3k0025_WYG_095-3a>¶
葉五粒者名五粒松服之長生(廬山/記)松凡言兩粒五粒¶
粒當言鬛段成式修行里私第大堂前五鬛松五鬛皮¶
不鱗唐仇士良水嵦亭子有兩鬛皮不鱗者又有七鬛¶
者不知自何而得俗謂孔雀三鬛松也松根下遇石則¶
偃盖不待千年也(廣/記)南岳百里有福地松髙數千尺圍¶
即數尋而蘂甘採此松膏而服不苦澁與諸處松别(十/道)¶
(記/)秦始皇封禪泰山風雨暴至休於松樹下因封其樹¶
為五大夫(漢官/儀)丁固夢松樹生腹上謂人曰松字十八¶
<pb:KR3k0025_WYG_095-3b>¶
公也後十八年為公遂如夢(吳/録)松栢之地其土不肥(説/苑)¶
百仭之松本傷于下而末槁於上(呂氏/春秋)伏生者當湯時¶
為木正常食松脂偓佺好食松實能飛行逮走馬以松¶
子遺堯不能服(列仙/傳)漢末大亂宮人小黄門避兵食松¶
栢實遂不復飢舉體生毛魏武聞而始收養還食穀米¶
齒落髪白(異/苑)李元禮冽冽如長松下風周君颼颼如小¶
松下風(世/説)東都龍興觀有古松樹枝偃倒垂相傳云已¶
經千年常有白鶴飛止其間(西京/雜記)沙門𤣥装大唐武德¶
<pb:KR3k0025_WYG_095-4a>¶
中將徃西域取經於龍岩寺前見一松樹以手摩其枝¶
曰吾西去求佛教汝可西長若吾歸即却東回及去年¶
果西指一年忽東回果東歸衆謂此松為摩頂松(廣/記)朝¶
真觀九星院有三賢松三株如古君子梁閣老妓英奴¶
以麗水囊貯香逰之不數日松皆半枯(事/畧)¶
集流潤飛津沉精幽結貞㽔含芳仰拂素雪(庾肅/之賛)南山¶
石嵬嵬松栢何崔崔上枝拂青雲中心十數圍(扶風/歌)撫¶
孤松而盤桓　懷此貞秀姿卓為霜下傑(陶/詩)松數千株¶
<pb:KR3k0025_WYG_095-4b>¶
切切交呼如冠劒大臣國有疑難庭立而議(杜牧/賦)亭亭¶
山上松瑟瑟谷中風風聲一何盛松枝一何勁風霜正¶
慘悽終嵗恒端正豈不罹霜雪松栢有本性(劉公/幹)松栢¶
本孤直　錯落千丈松虬龍盤古根　松栢雖寒苦羞逐¶
桃李春　隂生古苔緑色染秋煙碧何當凌雲霄直上¶
數千尺　南窓蕭瑟松聲起憑誰一聽清心耳(李/白)大哉¶
霜雪榦嵗久為寒材　疎松隔水奏笙簧　松林駐逺¶
清　偃盖反走虬龍形中有松栢參天長　黛色參天¶
<pb:KR3k0025_WYG_095-5a>¶
二千尺　幽色幸秀發踈柯亦昂藏　未見紫煙集虛¶
䝉清露沾何當一百丈欹盖擁髙簷　兩株慘列白蘚¶
皮　新松恨不髙千尺　落落出羣非桃栁青青不朽¶
豈楊梅欲存老盡千年意為覓霜根數寸栽(杜/詩)藍田丞¶
崔斯立痛掃溉對植二松日吟哦其間(藍田丞/行壁記)日出霧¶
露餘青松如膏沐　積雪表明秀寒花助窓籠幽真如¶
有慕恃以延秋風　竒姿來逺山　勁色不改舊芳心¶
誰與榮　清韻動竽笙諧此風中聲　商山臨路有孤¶
<pb:KR3k0025_WYG_095-5b>¶
松往來斫以為明好事者憐之編竹成援遂其生植感¶
而賦詩云孤松挺翠盖託根臨廣路不以險自防遂為¶
明所誤幸逢仁惠意重以籓籬䕶猶有半心存時將承¶
雨露(韓/詩)翠盖煙籠密花幢雪壓低與僧清影坐借鶴穩¶
枝棲(白居/易)¶
本朝松鳴澗底自風寒　青松守節見臨危正色凛凛¶
不可犯　松老無風韻自寒(六一/集)虬角龍鬚不可攀亭¶
亭千丈䕃南山應嗟無地逃斤斧豈願争明爝火間(此/詩)¶
<pb:KR3k0025_WYG_095-6a>¶
(為道傍大松/人取為明作)萬壑風生成夜響千山月照掛秋隂豈因¶
糞壤栽培力自得乾坤造化心(王介/甫)朅來齊安野夾路¶
鬚髯蒼㑹開龍蛇窟不惜斤斧瘡縱未得茯苓且當拾¶
流肪(東/坡)坐待老龍蛇清䕃滿南臺孤根裂山石直榦排¶
風雷我今百日客養此千嵗材　天公不救斧斤厄野¶
火解憐氷雪姿　已負梁棟質肯為兒女悲　林中百¶
尺松嵗久蒼龍蹙　松花釀仙酒　養此霜雪根遲待¶
鸞鳯吟　欝欝蒼髯真道友　十年春雨養髯龍　澗¶
<pb:KR3k0025_WYG_095-6b>¶
底松根劚雪腴(並同/上)喬松千尺老不僵兮流膏入土龜¶
蛇藏兮　欝欝蒼髯千嵗姿肯來杯酒作兒嬉醉裏便¶
成歌雪舞醒時喚作嘯風詞　上有百尺絲(兎絲/也)下有¶
千嵗苓　老松閲世卧雲壑晩著滄江舞萬牛　蟠空¶
作風雨發地鳴鼓吹　太邱心灑落古松韻清深聊持¶
不俗耳靜聴無絃琴　老去惟心在相依到嵗寒(山/谷)松¶
生隂隘岩嶽穴械病乎不快卒以為怪擁腫支離神羞¶
鬼疑道人咨嗟筆傳其竒或怪于形或竒于辭吾為怪¶
<pb:KR3k0025_WYG_095-7a>¶
魁是以讃之(陸龜䝉怪/松圖賛)連根欲鬭岩巒力一盖常涵雨¶
露清曽映月明留鶴宿近經雷霹𢃄龍腥(劉屏/山)¶
　　　椿¶
子上古有大椿樹以八千嵗為春八千嵗為秋(列子又/莊子)¶
傳記盧攜夢人贈句曰若問登庸日庭椿不染風後拜¶
相庭下古椿一株雖狂風驟雨不濕不摇(鳯池/集)¶
　　　檜¶
經杶榦栝栢注云栢葉松身曰栝(書/)檜楫松舟(詩/)¶
<pb:KR3k0025_WYG_095-7b>¶
傳記檜栢葉松身(爾/雅)李徳裕平泉莊有鴈翅檜葉婆娑¶
如鴈翅也(花木/記)¶
本朝亳州太清宫殿前有老檜南枝礙簷以真宗將幸¶
欲加斤斧一夕大風雷及曉檜枝已轉而北矣真宗甚¶
愛之因謂之御愛檜(青瑣/髙議)夜深蒼檜起天風　蜂採檜¶
花村落香　檜為凌雲材　累此孤髙榦　雪霜不改¶
終古色風雨有聲當夏寒(六一/集)汝隂多古檜處處屯蒼¶
雲　體備松栢姿氣含芝术薰初扶鶴骨立未出龍纒¶
<pb:KR3k0025_WYG_095-8a>¶
筋　團團山上檜嵗嵗閲榆栁天才固已殊安得同永¶
久　當年雙檜是雙童相對無言禮更恭庭雪到腰埋¶
不死如今化作兩蒼龍凛然相對敢相欺直榦凌空未¶
足竒根到九泉無曲處世間唯有蟄龍知　依依古仙¶
子欝欝緑毛身　栽培一寸根寄子百年心(東/坡)植檜三¶
尺强已有凌雲氣　&KR0225;懷萬仞巔千大欝蒼翠蟠根泉¶
石底用意霜雪外(後/山)深盖屈蟠青麈尾老皮張展黑龍¶
鱗惟將寒色資琴興不放秋聲染俗塵(秦韜/玉)¶
<pb:KR3k0025_WYG_095-8b>¶
　　　栢¶
經荆州厥貢杶榦栝栢(書/)汎彼栢舟(詩/)新甫之栢(詩/)¶
子栢經冬而不凋䝉霜而不變可謂得其貞矣(荀/子)大谷¶
倒生之栢與天齊其長地等其久也(抱朴/子)¶
史朱博為御史大夫府中列栢有野烏數千栖其上(詳/見)¶
(御史/臺類)漢武帝造栢梁殿　昭帝時長安諸陵栢樹枯倒¶
者悉起生葉蟲食作字云曽孫病已立後昭帝崩昌邑¶
王被廢迎立宣帝名病已(漢/書)栢者鬼之庭也(東方/朔傳)魯郡¶
<pb:KR3k0025_WYG_095-9a>¶
孔子舊廟有栢樹二十株經歴漢晉莫犯也江夏王義¶
恭悉遣人取之父老皆歎息(宋/書)王晏之為員外郎也父¶
普曜齋前栢樹忽成梧桐論者以為梧桐雖有棲鳯之¶
美而失後凋之節(齊/書)魏蘭根丁母憂郡境有董卓祠祠¶
有栢樹蘭根以卓凶逆無道不應立祠乃伐栢以為椁¶
材(北齊/書)長壽二年萬象神宮側有檉松栢(唐/書)¶
傳記栢椈也(爾/雅)栢曰蒼官(三水/小牘)華山生文栢(地理/志)甲申¶
天子升於大北之隥而降休於兩栢之下(穆天/子傳)磅山之¶
<pb:KR3k0025_WYG_095-9b>¶
北有穴穴上有栢昔李少翁於閬隂移來此穴種此栢¶
已見扶桑三枯海水涸竭(洞冥/記)泰山廟中栢皆三十餘¶
圍赤眉嘗斫一樹見血而止今斧印猶在(從征/記)廣成子¶
好食栢實齒落更生(列仙/傳)栢谷漢武帝㣲行所至處(述/征)¶
(記/)盧氏縣有盧君古塜傍古栢二樹文隱起皆龜甲堅¶
如鐵石(述異/志)李徳裕平泉莊有珠子栢實如珠子生葉¶
上(花木/記)¶
集既殊羣而抗立亦含貞而挺正豈春日之自芳亦霜¶
<pb:KR3k0025_WYG_095-10a>¶
下而為盛烈風不能摧其枝積雪不能改其性雖坎&KR0452;¶
於當年庶後凋之可詠(齊江夏王/鋒修栢賦)信松茂而栢悦(文/選)孔¶
明廟前有老栢柯如青銅根如石霜皮溜雨四十圍黛¶
色參天二千尺　崔嵬枝榦郊原古窈窕丹青户牖空¶
落落盤据雖得地冥冥孤髙多烈風扶持自是神明力¶
正直元因造化功　苦心豈免容螻蟻香葉終經宿鸞¶
鳯　錦官城外栢森森　凌雲翠不奪　有栢生崇岡¶
童童狀車盖偃蹇龍虎姿生當風雲㑹　翠栢深留景¶
<pb:KR3k0025_WYG_095-10b>¶
(杜/詩)幽幽太華側老栢如建纛龍皮相排戛翠羽更蕩掉¶
(李/賀)題處尚尋王内史畫時應是鮑參軍長廊夜静聲疑¶
雨古殿秋深影勝雲(温庭筠/詠晉栢)¶
本朝㓂萊公知巴東縣嘗手植䨇栢於縣庭至今民以¶
比甘棠謂之萊公栢(澠水/燕談)孤山有陳時栢二株其一為¶
人所薪山下老人自為兒已見其枯矣然堅悍如金石¶
愈於未枯者僧志詮作堂於其側名之曰栢堂　　枝¶
撑雲峯裹根入石窟蟠　瘦皮纒鶴骨髙頂轉龍腰¶
<pb:KR3k0025_WYG_095-11a>¶
蒼龍轉玉骨黑虎抱金柅　道人手種幾生前鶴骨龍¶
姿尚宛然(東坡/集)凛凛節竒霜澗栢(六一/集)嵗月那能記風¶
霜亦飽經槁乾仍故節潤澤出新青　秀色有新古英¶
姿無暑寒(後/山)¶
　　　槐¶
經面三槐三公位焉(周/禮)趙宣子驟諌公患之使鉏麑賊¶
之麑觸槐而死(左/傳)¶
子五沃之土其木宜槐(管/子)水中有火乃焚大槐(莊/子)槐之¶
<pb:KR3k0025_WYG_095-11b>¶
生也入季春五日而兎目十日而䑕耳更旬而始規二¶
旬葉成(淮南/子)槐子服之補腦令人髪不白而長(抱朴/子)¶
史建始四年山陽社中大槐樹吏人伐斷之其夜復自¶
立如故(漢/書)大司馬府有老槐樹殷仲文歎曰此樹婆娑¶
生意盡矣(晉/書)庾肩吾甞服槐實年七十餘目看細字鬢¶
皆黒(梁/書)貞元中度支欲取兩京道中槐樹為薪先下符¶
牒渭南縣縣尉張造牒曰召伯所憩尚勿剪除先皇舊¶
逰豈宜斬伐　虢州刺史蕭祐奏湖城縣百姓閻酆五¶
<pb:KR3k0025_WYG_095-12a>¶
代同居家内槐一本再生枝葉(唐/書)¶
傳記櫰槐大葉而黑守宮槐葉晝聶宵炕(爾/雅)槐木者虛¶
星之精(春秋/説)武王問太公曰天下神來甚衆恐有試者¶
何以待之太公曰請樹槐於王門内有益者入無益者¶
距之(太公/金匱)齊景公有所愛槐令犯槐者刑傷槐者死有¶
醉而傷槐且加刑焉其女懼而告晏子曰妾恐隣國聞¶
之謂君愛槐而殘人可乎晏子入言之公罷其禁(晏子/春秋)¶
廣陵王元淵夢著衮衣倚槐樹立問於楊元慎元慎曰¶
<pb:KR3k0025_WYG_095-12b>¶
三公之祥退而告人曰廣陵死矣槐字木傍鬼死後當¶
得三公廣陵討葛榮果為所殺追贈司徒(洛陽伽/藍記)淳于¶
棼嘗夢入大槐安國其王以棼為南柯太守及覺尋其¶
所經由乃宅南大槐下一蟻穴耳(廣/記)甘泉北有槐今謂¶
玉樹(三輔/黄圖)¶
集樹以青槐𤣥隂耽耽(文/選)夾道疎槐出老根　夏槐作¶
雲屯(韓/詩)毿毿金蘃撲晴空舉子魂驚落照中(鄭/谷)¶
本朝晉國王公祐嘗手植三槐於庭曰吾子孫必有為¶
<pb:KR3k0025_WYG_095-13a>¶
三公者已而其子文正公旦相真宗於景徳祥符之間¶
　細細槐花暖欲零　緑槐髙處一蟬吟(東/坡)曉日宫槐¶
影(山/谷)漢家宮殿䕃長槐嫩色葱葱不染埃天仗龍旗穿¶
影去鈎陳豹尾拂枝來(梅堯/臣)¶
　　　楊栁¶
經枯楊生稊老夫得其女妻枯楊生華老婦得其士夫¶
(易/)折栁樊圃　東門之楊其葉牂牂　昔我徃矣楊栁¶
依依　北山有楊　菀彼栁斯　有菀者栁(詩/)¶
<pb:KR3k0025_WYG_095-13b>¶
子五沃之土宜栁(管/子)支離叔觀於㝠伯之丘崑崙之墟¶
黄帝之所休俄而栁生其左肘(莊/子)夫木槿楊栁斷而植¶
之更生倒之亦生横之亦生(抱朴/子)¶
史周亞夫屯軍細栁營(漢/書)王恭美姿容或目之曰濯濯¶
如春月栁　太康末京洛為折楊栁之歌是時三楊貴¶
盛而被族㓕太后幽死宮中折楊之應也(晉/書)陶潜有髙¶
趣宅邊植五栁樹故嘗著五栁先生傳(南/史)劉俊之獻蜀¶
栁數株條甚長狀若絲縷武帝植於靈和殿前嘗翫嗟¶
<pb:KR3k0025_WYG_095-14a>¶
曰此楊栁風流可愛似張緒當時見賞如此(齊/書)栁機在¶
周與族人昂俱歴顯要及機昂並為外職楊素方用事¶
因上賜宴素戲機曰二栁俱摧孤楊獨聳　髙熲初孩孺¶
時家有栁樹髙百許尺亭亭如盖里中父老曰此家當¶
出貴人後熲果至宰相　煬帝自坂渚引河築街道植¶
栁名曰隋堤(隋/書)中書省有栁樹建中末枯死興元元年¶
車駕還京其樹再榮人謂之瑞栁　梁修仁監造蓬萊¶
宮列種白楊示契苾何力曰此木易成不數十年可庇¶
<pb:KR3k0025_WYG_095-14b>¶
何力不答但誦白楊多悲風蕭蕭愁殺人之句修仁驚¶
悟更植以桐(唐/書)¶
傳記檉河栁旄澤栁楊蒲栁(爾/雅)楊蒲栁也從木易聲檉¶
河栁也從木聖聲栁小楊也從木夘聲(説/文)鵲巢栁樹鳩¶
奪其處(焦贑/易林)正月栁稊稊者發葉也(大戴/禮)均萑谷其木¶
多栁鳯伯之山熊山直陵之山木多栁平丘山爰有楊¶
栁沃民之國有白栁(山海/經)栁華一名栁絮(本/草)展禽家有¶
栁樹身行惠徳故號栁下惠(許慎淮/南子注)漢苑中有栁狀如¶
<pb:KR3k0025_WYG_095-15a>¶
人一日三起三倒號曰人栁(侯鯖/録)陶侃明識過人武昌¶
道上通種楊栁人有竊之植於家侃見識之問何以盗¶
官所種時以為神(晉中/興書)栁汁染衫(三峯集見/狀元類)李將(失/名)以¶
幸姬栁氏與韓翊天寶末盗覆二京洎宣皇帝反正翊¶
乃遣人間行求栁氏以練囊盛麩金而題之曰章臺栁¶
章臺栁昔日青青今在否縱使長條似舊垂也應攀折¶
他人手栁氏答之曰楊栁枝芳菲節所恨年年贈離别¶
一葉隨風忽報秋縱使君來豈堪折(本事走張敞為京/兆尹  馬街有栁)¶
<pb:KR3k0025_WYG_095-15b>¶
(市故號章臺栁杜/詩云京兆空栁市)¶
集在余年之二七植斯栁乎中庭始圍寸而髙尺今連¶
拱而九成(魏文/帝賦)垂楊䕃御溝(文/選)溧陽酒樓三月春楊花¶
茫茫愁殺人　楊花滿江來疑是龍山雪　栁色黄金¶
嫩　花飛玉關雪葉暖金牕煙　河堤栁弱欝金枝¶
昨夜東風入武陽陌頭楊栁黄金色　池南栁色半青¶
青縈煙裊娜拂綺城垂絲百尺掛雕楹上有好鳥相和¶
鳴(李/白)顛狂栁絮隨風舞　糝徑楊花鋪白氊　輕輕栁¶
<pb:KR3k0025_WYG_095-16a>¶
絮㸃人衣　市橋官栁細　髙栁半青天　隔溪楊栁¶
弱嫋嫋恰似十五女兒腰　青歸栁葉新　岸容待臘¶
將舒栁　漏泄春光有栁條　枝枝總到地葉葉自開¶
春紫燕時翻翼黄鸝不露身(杜/詩)栁花閒度竹　栁巷還¶
飛絮　栁色壓城勻　雨多添栁耳　别來楊栁街頭¶
樹擺撼春風秪欲飛(韓/詩)栁州栁太守種栁栁江邊好作¶
思人樹慙無惠化傳(栁/詩)青青東門栁嵗晏必憔悴(李泌/譏楊)¶
(國忠/也)鳯闕輕遮翡翠幃龍池遥望麯塵絲御溝春水相¶
<pb:KR3k0025_WYG_095-16b>¶
輝映狂殺長安年少兒　花萼樓前初種時美人樓上¶
鬭腰肢如今抛擲長街裏露葉如啼欲恨誰　御陌青¶
門拂地垂千條金縷萬條絲如今綰作同心結將贈行¶
人知不知　城外春風吹酒旗行人揮袂日西時長安¶
陌上無窮樹唯有垂楊管别離(劉夢得/柳枝詞)色映妖韶栁¶
不比禁中人栁終朝剩得三眠　絮飛藏皓蝶帶弱露¶
黄鸝　灞岸已攀行客手楚宫先騁舞姬腰　已帶黄¶
金縷仍飛白玉花長時須拂馬密處更藏鴉　曽逐東¶
<pb:KR3k0025_WYG_095-17a>¶
風拂舞筵樂遊春&KR0080;斷腸天如何肯到清秋日已帶斜¶
陽又帶蟬(李義/山)灞上漢南千萬樹幾人逰宦别離中緑¶
隂未覆長堤水金穗先迎上&KR0080;風(杜/牧)半煙半雨江橋畔¶
映杏映桃山路中㑹得離人無限意千絲萬絮惹春風¶
(鄭/谷)自家飛絮猶無定争把長條絆得人(羅/隱)楊栁千條拂¶
面絲緑煙金穗不勝吹(温庭/筠)栁意不勝春(韋蘇/州)¶
本朝栁絮已將春去逺　落絮風捲盡春歸不留迹(六/一)¶
(集/)為問如何挿楊栁明年飛絮作浮萍　長恨漫天栁¶
<pb:KR3k0025_WYG_095-17b>¶
絮輕只將飛舞占清明(東/坡)栁送腰肢日幾囬更教飛絮¶
舞樓臺顛狂忽作髙千丈風力㣲時穏下來(陳去/非)¶
　　　桑(桑柘附/)　(蠶事詳見民業部/)¶
經其亡其亡繫於苞桑(易/)桑之未落其葉沃若于嗟鳩¶
兮無食桑葚桑之落矣其黄而隕　星言夙駕説於桑¶
田　無踰我墻無折我樹桑　肅肅鴇行集於苞桑¶
交交黄鳥止於桑　隰桑有阿　翩彼飛鴞集於泮林¶
食我桑黮懐我好音(詩/)季春命野虞毌伐桑柘(記/)晉¶
<pb:KR3k0025_WYG_095-18a>¶
重耳將行謀於桑下　趙宣子田於首山舍於翳桑(左/傳)¶
子子産開畆樹桑鄭人謗訾(韓/子)季夏取桑柘之火(鄒/子)¶
史齊魯千畆桑其人與千户侯等(史/記)張堪為漁陽太守¶
百姓歌曰桑無附枝麥秀兩岐　陳&KR0110;為巫令桑旅生¶
二萬餘株民以為給(後漢/書)先主舍有桑樹生髙丈餘遥¶
望如小車盖或謂當出貴人先主少時與宗中諸兒於¶
樹下戲言吾必當乘此羽葆車盖(蜀/志)齊太祖宅南有桑¶
樹擢本三丈横出四枝狀如車盖上年數嵗逰於其下¶
<pb:KR3k0025_WYG_095-18b>¶
從兄敬宗謂曰此樹為汝生也(齊/書)¶
傳記女桑桋桑(俗呼小桑長條/者為女桑樹)檿桑山桑(書曰厥篚檿/絲詩曰其檿)¶
(其柘/是也)桑栁醜條(妸娜垂條/也並爾雅)宣山上有桑髙五千尺圍五¶
丈其枝四衢葉大尺赤理青葉名曰帝女之桑　東北¶
海外圓丘有三桑無枝皆髙百仭(山海/經)東方有樹焉髙¶
八千丈葉長一丈廣六七尺曰扶桑有椹焉長三尺五¶
寸(神異/經)桑木者箕星之精(典/術)伊尹之母孕伊尹夢神告¶
之曰臼出水而東走無顧明日視臼果出水告其隣東¶
<pb:KR3k0025_WYG_095-19a>¶
走顧其邑盡為水身因化為桑有莘氏採桑得嬰兒於¶
空桑之中獻之於君命之曰伊尹(吕氏/春秋)楚邊邑之女與¶
吳邊邑處女争界上之桑二家相攻吳國不勝遂伐楚¶
二都(吳越/春秋)東華夫人設珍肴有扶桑丹椹(廣/記)¶
集出自薊北門遥望胡地桑枝枝自相值葉葉自相當¶
(曺植/歌)緑葉興而盈尺崇條蔓而増尋(陸機/賦)上似華盖紫¶
極比形下象鳯闕萬桷一楹(樊欽/賦)桑柘起寒煙(謝/眺)嫋嫋¶
桑柘葉　桑柘羅平蕪(李/白)桑柘葉如雲　舍西柔桑葉¶
<pb:KR3k0025_WYG_095-19b>¶
可拈(杜/詩)桑葉忽蕪蔓(韓/詩)官罷得絲髪好買百樹桑(杜/牧)嫋¶
嫋陌上桑䕃陌復垂塘長條繫白日細葉隱鸝黄(古樂/府)¶
本朝桑枝生椹鳥啁啾　兩岸桑柘雜耕耘　風勁野¶
田桑柘折　緑桑髙下映平川　桑柘千疇富(六一/集)去¶
年東坡拾瓦礫自種黄桑三百尺　傳云古隆中萬樹¶
桑柘美(東/坡)¶
　　　梧桐¶
經梧桐生矣于彼朝陽(詩/)¶
<pb:KR3k0025_WYG_095-20a>¶
子舍其梧檟養其樲棘(孟/子)據槁梧而瞑棲鵷鶵非梧桐¶
不棲(莊/子)¶
傳記梓實桐皮曰椅今民云梧桐也(詩義/疏)櫬梧也(爾/雅)君¶
乘火而王其政平梧桐為常生(禮斗/威儀)王者任用賢良則¶
梧桐生於東廂(瑞應/圖)梧桐不生則九州異注云梧桐以¶
知日月正閏生十二葉一邊有六葉從下數一葉為一¶
月至上十二月有閏則十三葉視葉小者則知閏何月¶
也不生九州各異君天下不同也(遁甲/經)梧桐生於嶧山¶
<pb:KR3k0025_WYG_095-20b>¶
陽岩石之上採東南孫枝為琴聲甚清雅(風俗/通)梧桐有¶
白者驃國有白桐木其華有白毳取其毳淹漬緝織以¶
為布(廣/志)益州有梧桐木其華采如絲人績以為布名曰¶
華布(華陽/國志)梧桐生山石間者為樂器則鳴(齊民/要術)梧桐園¶
在吳夫差舊國一名琴川梧園宮在句容縣古樂府云¶
梧宫秋吳王愁是也(述異/記)人有折博陵君豹山園桐枝¶
者公曰何為傷我鳯條(雜/爼)桐乳桐子也似乳著葉而生¶
(婁/要)¶
<pb:KR3k0025_WYG_095-21a>¶
集爰有梧桐生於北谿傅根朽壤託險生危(七/蠲)井梧棲¶
靈鳯(古/詩)寒井落梧桐(文/選)梧桐落金井一葉飛銀床　梧¶
桐巢燕雀　今兹大火落秋葉黄梧桐　梧桐識佳樹¶
　秋色老梧桐(李/白)青梧日夜凋　碧梧棲老鳯凰枝(杜/詩)¶
霜風侵梧桐衆葉著樹乾空堦一片下琤若摧琅玕¶
摵摵井梧疎更殞(韓/詩)秋雨梧桐葉落時(白樂/天)髙梧一葉¶
下空齋歸思多參差剪緑綺瀟洒覆瓊柯(韋蘇/州)¶
本朝猗猗井上桐花葉何衰衰下䕃百尺泉上聳凌雲¶
<pb:KR3k0025_WYG_095-21b>¶
材翠色洗朝露清隂當午階　斯梧乃佳樹意若名吾¶
齊(六一/集)卧聞踈響梧桐雨　露葉耿髙桐(東/坡)庭梧自黄¶
隕風過成夜雨　風梧有先聲　秋色傍梧桐　眼趂¶
髙梧上碧蘿(後/山)¶
　　　桐¶
經徐州嶧陽孤桐(書/)季春之月桐始華(記/)¶
子五沃之土其木宜桐(管/子)拱把之桐梓人茍欲生之皆¶
知所以養之者(孟/子)智者有所不足故桐不可以為弩¶
<pb:KR3k0025_WYG_095-22a>¶
夫以巨斧擊桐薪不待利時良日而後破之加巨斧桐¶
薪之上而無人力之奉雖順招摇挾刑徳而弗能破者¶
以其無勢也(淮南/子)¶
史蔡邕聞吳人燒桐以㸑者聞火烈聲因請以為琴(漢/書)¶
(詳見/琴賦)豫章王於邸起山列種桐竹號為桐山(齊/書)¶
傳記榮桐木(爾/雅)有青桐白桐赤桐白桐宜琴瑟(詩義/䟽)桐¶
枝濡毳而又空中難成易傷湏成氣而後華(易/緯)吹臺有¶
髙桐皆百圍嶧陽孤桐方此為劣(逰名/山志)成王與唐叔虞¶
<pb:KR3k0025_WYG_095-22b>¶
燕居剪桐葉以為珪曰以此封汝虞喜以告周公周公¶
請封虞成王曰余與虞戯也周公曰天子無戯言遂封¶
叔虞於晉(吕氏/春秋)北宗雅禪師建蘭若庭多古桐一年中¶
桐始華有異蜂聲如人禪師網獲一焉寘紗籠中忽有¶
數人集籠外曰予與青桐君奕勝得琅玕紙數幅(雜/爼)¶
集龍門之桐髙百尺而無枝中欝結而輪囷根扶疎以¶
分離(七/發)寒山之桐出自大冥含黄鍾以吐榦據蒼岑而¶
孤生(十/合)䨇桐生空井枝葉自相和通泉溉其根𤣥雨潤¶
<pb:KR3k0025_WYG_095-23a>¶
其柯(魏明/帝)孤桐北窗外髙枝百丈餘葉生既婀娜葉落¶
更扶疎(謝𤣥/暉)昔也植朝陽傾枝俟鸑鷟今者絶世用倥¶
偬見迫束班匠不我顧牙曠不我録焉得琴瑟成何由¶
揚妙曲(司馬/彪)分根䕃玉池欲待髙鸞集(沈/約)桐香待鳯池¶
(李/賀)樹暗惜桐孫(杜/牧)一株青玉立千葉緑雲委　山木多¶
蓊欝兹桐獨亭亭葉重碧雲片花簇紫霞英　為君布¶
緑隂當暑䕃軒楹為君發清韻風來如叩瓊受君陽和¶
徳不獨含芳榮戒君無戯言剪葉封弟兄受君嵗月功¶
<pb:KR3k0025_WYG_095-23b>¶
不獨資生成為君長髙枝鳯凰上頭鳴(白居/易)¶
本朝疎柯青玉聳密葉翠羽䝉午景凝餘清夕照留殘¶
紅雨響甍棟外風生户牖中(司馬/公)¶
　　　梓¶
經維桑與梓必恭敬止(詩/)¶
子拱把之桐梓(孟/子)¶
史子胥將死告其舍人曰必樹吾墓上以梓令可以為¶
器而抉吾眼懸吳之東門上以觀越兵之入吳也(史/記)應¶
<pb:KR3k0025_WYG_095-24a>¶
順遷東平相有梓樹生於㕔事室上順事後母至孝衆¶
以為孝感之應(後漢/書)¶
傳記楰䑕梓(爾雅七詩義疏曰今永昌/人謂  䑕梓漢人謂之楰)君乘火而王其¶
政和平楸梓為常生(禮斗/威儀)玉山碧山多梓木雞山美梓¶
(山海/經)太姒夢太子發取周庭之梓樹於商闕間化為松¶
柏(竹/書)康叔伯禽問於商子商子曰南山之陽有木名橋¶
北山之隂有木名梓二子盍徃觀焉二子往觀見橋木¶
髙而仰梓木晉而俯反以告商子曰橋者父道也梓者¶
<pb:KR3k0025_WYG_095-24b>¶
子道也(尚書/大傳)秦文公造長安宫終南山有梓樹䕃宫中¶
公惡而伐之輙大風雨夜夢有鬼謂梓樹曰近者使三¶
百人被頭以絲繞樹豈不敗汝樹黙然不應明日秦王¶
依此言伐之中有青牛逐之入澧水(𤣥中/記)松陽門内有¶
大梓樹先枯永嘉中忽更榮花元帝果繼大業(豫章/記)¶
集斬泗濵之梓以為筝(文/選)¶
　　　柟¶
傳記黄金山有柟樹一年東邊榮西邊枯後年西邊榮¶
<pb:KR3k0025_WYG_095-25a>¶
東邊枯年年如此張華云交讓樹者此是也(潯陽/記)馮大¶
亮見樵叟八人各出柟木一截纔五六寸栽於庭中曰¶
此樹徑尺則家財百萬旬日而樹已凌空大徑尺其金¶
玉自至(廣/記)¶
集柟樹色冥冥江邊一盖青　上枝摩皇天下根盤厚¶
地凍雨落流膠衝風奪嘉氣　猶含棟梁其無復霄漢¶
志(杜/詩)¶
本朝國寧觀有古柟四皆千嵗木也枝擾雲漢聲挾風¶
<pb:KR3k0025_WYG_095-25b>¶
雨根入地不知其幾百尺而隂之所庇車且百兩正晝日¶
不穿漏夏五六月暑氣不至凛如九秋有石刻立廡下¶
曰是仙人蘧君手植(陸放翁/古柟記)¶
　¶
　¶
　¶
　¶
　記纂淵海卷九十五¶
