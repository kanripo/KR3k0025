# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:34.970798
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷七十五
<pb:KR3k0025_WYG_075-1a>¶
欽定四庫全書¶
　記纂淵海卷七十五　　　宋　潘自牧　撰¶
　　著述部¶
　　　著書¶
經芟夷煩亂翦截浮辭舉其宏綱撮其機要足以垂世¶
教(尚書/序)研精覃思博攷經籍採摭羣言以立訓𫝊約文¶
申義敷暢厥㫖庶幾有補於將來(同/上)¶
子孔子自衛反魯然後樂正雅頌各得其所乃删詩定¶
<pb:KR3k0025_WYG_075-1b>¶
書繫周易作春秋孟子退自齊梁述堯舜之道而著作¶
焉此大賢擬聖而作者也　孟子與髙第弟子公孫丑¶
萬章之徒難疑荅問又自撰其法度之言著書七篇二¶
百六十二章三萬四千六百八十五字包羅天地揆叙¶
萬類仁義道徳性命禍福燦然靡所不載帝王公侯遵¶
之則可以致隆平頌清廟卿大夫士蹈之則可以尊君¶
父立忠信守志厲操者儀之則可以崇髙節抗浮雲有¶
風人之托物二雅之正言可謂直而不倨曲而不屈命¶
<pb:KR3k0025_WYG_075-2a>¶
世亞聖之才者也(孟子/序)余之抄畧譬猶摘翡翠之藻羽¶
脫犀象之牙角(金樓/子)文中子曰甚矣王道之難行吾家¶
頃銅川六世矣未嘗不篤於斯然亦未嘗得宣其用退¶
而咸有述焉則以志其道也盖先生之述曰時變論六¶
篇其言化俗推移之理竭矣江州府君之述曰五經决¶
錄五篇其言聖賢著述之意備矣晉陽穆公之述曰政¶
大論八篇其言帝王之道著矣同州府君之述曰政小¶
論八篇其言王霸之業盡矣安康獻公之述曰皇極讜¶
<pb:KR3k0025_WYG_075-2b>¶
義九篇其言三才之去就深矣銅川府君之述曰興衰¶
要論七篇其言六代之得失明矣　子謂董常曰吾欲¶
脩元經稽諸史論不足徵也吾得皇極讜義焉吾欲續¶
詩考諸集記不足徵也吾得時變論焉吾欲續書按諸¶
載録不足徵也吾得政大論焉(文中/子)¶
史老子著書上下篇言道徳之意五千餘言　莊子著¶
書十餘萬言大抵率寓言其洸洋自恣以適已　韓非¶
作孤憤五蠧内外諸說林說難十餘萬言(史本/傳)蒯通論¶
<pb:KR3k0025_WYG_075-3a>¶
戰國時說士權變亦自序其說凡八十一首號曰雋氷¶
(西漢/本傳)虞卿非窮愁亦不能著書以自見於世(史本/傳)陸賈¶
著書號曰新語每奏一篇髙帝稱善(史陸/賈傳)公孫𢎞著公¶
孫子言刑名謂字直百金也(漢書公/孫𢎞傳)淮南王安為人好¶
書鼓琴不喜弋獵狗馬馳騁招致賓客方術之士數千¶
人作為内書二十一篇外書甚衆又有中篇八卷言神¶
仙黄白之術亦二十餘萬言(前淮南/王傳)百三十篇五十二¶
萬六千五百字為太史公書序略成一家言恊六經異¶
<pb:KR3k0025_WYG_075-3b>¶
傳齊百家雜語蔵之名山副在京師(史記太史/公自序)究天人¶
之際通古今之變成一家之言(史司馬/遷自序)劉向以為王教¶
由内及外自近者始於是採取詩書所載賢妃貞婦興¶
國顯家及孽嬖亂政者序次為列女傳凡八篇及採傳¶
記行事著新序說苑凡五十篇(通鑑漢/成帝紀)揚雄欲以文章¶
成名於後世作法言訓纂離騷四賦(前漢/傳)劉歆集六藝¶
羣書種别為七略(西漢劉/本傳)班彪著王命論(東漢班/本傳)班固¶
所著典引賓戯應譏詩賦銘誄頌書文記論議六言在¶
<pb:KR3k0025_WYG_075-4a>¶
者凡四十一篇　王符隠居著書三十餘篇以譏當時¶
得失不欲章顯其名故號曰潜夫論(東漢/本傳)王通隋蜀都¶
司户書佐大業末棄官歸以著書講學為業依春秋體¶
例自獲麟後歴秦漢至於後魏著紀年之書謂之元經¶
又依孔子家語揚雄法言例為客主對荅之說號曰中¶
說皆為儒士所稱(唐書王/勃傳)歐陽詢作藝文類聚一百卷¶
(唐書/本傳)¶
傳記吕不韋為秦相國集諸儒史著其所聞為十二紀¶
<pb:KR3k0025_WYG_075-4b>¶
八覽六論合十餘萬言名為吕氏春秋暴之咸陽市門¶
懸千金於上有能増損一字者與之金時人無能増减¶
者以為非不能也盖憚相國畏其勢耳然其書以道徳¶
為凖的以無為為紀綱以忠義為品式以公方為檢格¶
與孟軻孫卿相表裏也(吕氏/春秋)帝命虞世南等四十人選¶
文章自楚詞訖大業共為一部五千巻號文章總集(大/業)¶
(拾/遺)虞世南於省後堂集羣事可為文用者號北堂書抄¶
(唐劉餗/傳記)古者著述多矣雖復門千戸萬波委雲集而言¶
<pb:KR3k0025_WYG_075-5a>¶
皆瑣碎事必叢殘固難以接光塵於五傳並輝烈於三¶
史　彊著一書受嗤千載　淮南子牢籠天地博極古¶
今(史/通)¶
集記事者必提其要纂言者必鈎其𤣥(韓文進/學觧)平生十¶
萬篇金薤垂琳琅仙官勅六丁雷霆下取將流落人間¶
者大山一毫芒(韓/集)著書逾十年幽賾靡不推(栁/集)著書者¶
盖道充積既推於時身處卑下澤不能潤物耻灰泯而¶
燼又無聖人為之發明故假空言是非一代以傳無窮¶
<pb:KR3k0025_WYG_075-5b>¶
自光耀於後(李習/之)¶
本朝白居易作六帖以陶家缾數千各題門目作七層¶
列齋中命諸生求集事類投中倒取抄録成書故記代¶
無次(談苑/載)貞觀中魏徵撰文思博要一千二百巻義出¶
六經(闕/)¶
<pb:KR3k0025_WYG_075-6a>¶
¶
<pb:KR3k0025_WYG_075-7a>¶
　¶
　¶
　¶
　¶
　　　　　　　　　　　　　　　　　　而裁其¶
失也俗(榖梁/序)屈平之作離騷盖自怨生也國風好色而¶
不淫小雅怨誹而不亂若離騷者可謂兼之矣(史記屈/原傳)¶
相如雖多虛辭濫說然要其歸引之於節儉此與詩之¶
<pb:KR3k0025_WYG_075-7b>¶
風誎何以異揚雄以為靡麗之賦勸百而諷一猶騁鄭¶
衛之聲曲終而奏雅(西漢司馬/相如賛)枚臯為文疾受詔輙成¶
故所作多司馬相如善為文而遲故所作少而善於臯¶
　其文骫骳不甚閒雅(枚臯/傳)二班懐文裁成帝墳比良¶
遷董兼麗卿雲(後漢班/固賛)孔璋章表殊健㣲為繁富公幹¶
有逸氣但未遒耳元瑜書記翩翩致足樂也仲宣獨自¶
善於詞賦惜其體弱不起其文至其所善古人無以逺¶
過(魏書孔/璋傳)張說與徐堅論近世文章曰李嶠崔融薛稷¶
<pb:KR3k0025_WYG_075-8a>¶
宋之問之文如良金美玉無施不可富嘉謨如孤峯絶¶
岸壁立萬仭濃雲鬱興震雷俱發誠可畏也若施於廊¶
廟則駭矣閻朝隠如麗服靚妝燕歌趙舞觀者忘疲若¶
類之風雅則罪人矣堅問今日柰何說曰韓休之文如¶
大羮𤣥酒有典則而薄滋味許景先如豐肌膩體雖穠¶
華可愛而乏風骨張九齡如輕縑素練實濟時用而窘¶
邊幅王翰如瓊盃玉斚雖爛然可珍而多玷缺堅謂篤¶
論(唐/書)唐有天下三百年文章無慮三變髙祖太宗大難¶
<pb:KR3k0025_WYG_075-8b>¶
始夷㳂江左餘風摛句繪章揣合低昂故王楊為之伯¶
𤣥宗好經術羣臣稍厭雕琢索理致崇雅黜浮氣益雄¶
渾則燕許擅其宗是時唐興已百年諸儒争自名家大¶
歴貞元間美才輩出嚌嚅道真涵泳聖涯於是韓愈唱¶
之栁宗元皇甫湜李翺等和之排逐百家法度森嚴抵¶
轢晉魏上軋漢周唐之文宛然為一王法此其極也若¶
侍從酬奉則李嶠宋之問沈佺期王維制册則常衮楊¶
炎陸贄權徳輿王仲舒李徳裕言詩則杜甫李白元稹¶
<pb:KR3k0025_WYG_075-9a>¶
白居易劉禹錫譎怪則李賀杜牧之李商隠皆卓然以¶
所長為一世冠(唐書文/藝傳序)葛洪稱機文猶𤣥圃積玉無非¶
夜光焉五河之吐流泉源如一焉其𢎞麗妍贍英銳飄¶
逸亦一代之絶乎(晉書陸/機傳)晉孫綽重張衡左思之賦每¶
云三都二京六經鼓吹也(晉/書)文章者情性之風標神明¶
之律吕(晉書文/苑傳)元魏祖瑩嘗語人曰文章須自出機杼¶
成一家風骨何能共人同生活也(北史祖/本傳)筆有餘力詞¶
無竭源(南史/文學)自漢至魏四百餘年文體三變相如工為¶
<pb:KR3k0025_WYG_075-9b>¶
形似之言二班工於情理之說子建仲宣以氣質為體¶
所始莫不同祖風騷(沈休文宋書/謝靈運傳)江左宫商發越貴於¶
清綺河朔詞義正剛重乎氣質梁自大同之後争馳新¶
巧簡文湘東啟其淫放徐陵庾信分路揚鑣㫖淺而繁¶
文匿而彩詞尚輕險情多哀思(隋/書)永嘉以來𤣥風既扇¶
辭多平淡文寡風力(隋經/籍志)張說曰楊盈川之文如懸河¶
注水酌之不竭既優於盧亦不减王耻居王後則信然¶
愧在盧前謙也(舊唐書/楊炯)李商隠能為古文不喜偶對從¶
<pb:KR3k0025_WYG_075-10a>¶
令狐楚慕楚能章奏遂以其道授商隠自是始為今體¶
章奏(唐書/文苑)韓愈評其文曰雄深雅健似司馬子長崔蔡¶
不足多也(唐書栁/宗元傳)貞元元和間以文學聳動縉紳之伍¶
者宗元禹錫而已其巧麗淵博屬辭比事誠一代之宏¶
材如俾之歌詠帝載黼黻王言足以平揖古賢氣吞時¶
輩(唐史臣舊/劉紀傳)李觀屬文不旁沿前人時謂其與韓愈相¶
上下陸希聲以為李觀尚辭故辭勝理愈尚質故理勝¶
辭雖愈窮老終不能加觀之辭觀後愈死亦不能加愈¶
<pb:KR3k0025_WYG_075-10b>¶
之質(唐李/觀傳)其文鍛鍊精粹出入古今(唐書/傳)許舍人之文¶
雖乏峻峯激流然辭㫖豐美得中和之氣(唐書/景先)李白曰¶
古人因事而文今人以文害事(唐書/傳)渾涵汪茫兼古今¶
而有之他人不足甫乃厭餘殘膏賸馥沾丐後人多矣¶
(杜甫/傳)卓然植立成一家言其原道原性師説等數十篇皆¶
奥衍宏深與孟軻揚雄相表裏而佐佑六經云至他文¶
造端置辭要不為蹈襲前人者然惟愈為之沛然若有¶
餘至其徒李翺李漢皇甫湜從而效之遽不及逺甚(唐/韓)¶
<pb:KR3k0025_WYG_075-11a>¶
(愈/傳)文章與時髙下變態百出不可窮極(唐藝/文志)愈以六經¶
之文為諸儒唱障隄末流反刓以樸剗偽以真粹然一¶
出於正刋落陳言横騖别區汪洋大肆無牴牾聖人者¶
(唐書/傳賛)元和之後文章學竒於韓愈學澁於樊宗師歌行¶
則學放於張籍詩則學矯激於孟郊學淺於白居易學¶
淫靡於元稹俱名元和體大抵天寳之風尚黨大歴之¶
風尚浮貞元之風尚蕩元和之風尚怪也(李肇/國史)裴子野¶
論曰夫有逸羣之才必思冲天之據盖俗之量則憤常¶
<pb:KR3k0025_WYG_075-11b>¶
均之下其能守之以道將之以禮殆為鮮乎(通/鑑)¶
集仲宣獨歩於漢南孔璋鷹揚於河朔偉長擅名於東¶
土公幹振藻於海隅徳璉發蹤於北魏足下髙視於上¶
京(曹建與楊/子修書)魯國孔融文舉廣陵陳琳孔璋山陽王粲¶
仲宣北海徐幹偉長陳留阮瑀元瑜汝南應瑒徳璉東¶
平劉楨公幹斯七子者於學無所遺於辭無所假咸以¶
自騁驥騄於千里仰齊足而並馳　文章經國之大業¶
不朽之盛事年壽有時而盡榮樂止乎其身二者必至¶
<pb:KR3k0025_WYG_075-12a>¶
之常期未若文章之無窮是以古之作者寄身於翰墨¶
見意於篇籍不假良史之辭不託飛馳之勢而聲名自¶
傳于後　夫文本同而末異盖奏議宜雅書論宜理銘¶
誄尚實詩賦欲麗此四科不同而能之者偏也唯通才¶
能備其體文以氣為主氣之淸濁有體不可彊而致譬¶
諸音樂曲度雖均節奏同檢至於引氣不齊巧拙有素¶
雖在父兄不能以移子弟(魏文/帝)詩縁情而綺靡賦體物¶
而瀏亮碑披文而相質誄纒綿而悽愴銘博約而温潤¶
<pb:KR3k0025_WYG_075-12b>¶
箴頓挫而清壯頌優游以彬蔚論精㣲而朗暢奏平徹¶
以閒雅說煒炳而譎誑　其㑹意也尚巧其遣言也貴¶
妍立片言而居要乃一篇之警䇿雖衆辭之有條必待¶
茲而效績(陸機/文)相如工於形似之言仲宣以氣質為體¶
(選賦/序)爛若縟綉悽若繁絃(陸機/文賦)陶匏異噐並為入耳之¶
娱黼黻不同俱為恱目之玩(梁昭明/文選)陳思之文章也譬¶
人倫之有周孔鱗羽之有鳳麟音樂之有笙竽女紅之¶
有黼黻若孔子之門如用詩則公幹升堂思王入室潘¶
<pb:KR3k0025_WYG_075-13a>¶
陸自可坐於廊廡之間劉楨文體出於古詩仗氣愛竒¶
動多震絶貞骨凌霜髙風跨俗但氣過其文而雕潤恨¶
少然自陳思已下楨稱獨歩(鍾嶸/詩評)屈宋已降為文者本¶
於哀艷務於恢誕亡於比興　騷人起而淫麗興文與¶
教分而為二(栁冕/論文)處若忘行若遺儼乎其若思茫乎其¶
若迷當其取於心而注于手也惟陳言之務去戞戞乎¶
其難哉　必出於己不蹈襲前人一言一句又何其難¶
也必出入仁義其富若生蓄萬物必具海涵地負放恣¶
<pb:KR3k0025_WYG_075-13b>¶
縱横無所統紀然而不煩於繩削而自合也　惟古於¶
詞必已出降而不能乃剽賊後皆指前公相襲後漢迄¶
今用一律　龍文百斛鼎筆力可獨扛天子曰王某之¶
文最宜為誥有古風　為詞章汎濫停蓄深博無涯涘¶
　漢朝人莫不能為文獨司馬相如太史公劉向揚雄¶
為之最然則用功深者其收名也逺若皆與世浮沉不¶
自樹立雖不為當時所怪亦必無後世之傳也　夫和¶
平之音淡薄而愁思之聲要妙懽愉之辭難工而窮苦¶
<pb:KR3k0025_WYG_075-14a>¶
之言易好也是故文章之作恒發於羈旅草野至若王¶
公貴人氣得志滿非性能而好之則不暇以為(韓/文)登文¶
章之籙波及後代髙視於萬物之中雄峙於百代之下¶
(栁論/文書)號為文章家(栁上楊/憑書)漢魏風骨晉宋莫傳齊梁詩¶
彩麗競繁而興寄都絶(陳子/昂集)士大夫掉鞅於文囿者咸¶
不得攀而倫之　文有二道辭令褒貶本乎著述者也¶
導揚諷諭本乎比興者也著述者流盖出於書之謨訓¶
易之象繫春秋之筆削其要在於髙壯廣厚詞正而理¶
<pb:KR3k0025_WYG_075-14b>¶
備謂宜藏於簡冊者也比興者流盖出於虞夏之詠歌¶
商周之風雅其要在於麗則清越言暢而意美謂宜流¶
於謡誦者也兹二者考其㫖義乖離不合　商周之前¶
其文簡而野魏晉以降則蕩而靡得其中者漢氏漢氏¶
之東則既衰矣　退之所敬者司馬遷揚雄遷於退之¶
固相上下若雄者如太𤣥法言及四愁賦退之獨未作¶
爾决作之加恢竒至他文過揚雄逺甚雄文遣言措意¶
頗短局滯澁不若退之猖狂恣肆　參之穀梁以厲其¶
<pb:KR3k0025_WYG_075-15a>¶
氣參之孟荀以暢其文參之莊老以肆其端參之國語¶
以博其趣參之離騷以致其幽參之太史公以著其潔¶
(栁/文)騷人之文發憤之文也雅多自賢頗有狂態相如子¶
雲之文譎詐之文也自為一家不是正氣賈誼之文化¶
成之文也鋪陳帝王之道昭昭在目司馬遷之文裁成¶
之文也馳騁千載若有餘力董仲舒劉向之文通儒之¶
文也發明經術究極天人　文之異在氣格之髙下思¶
致之淺深不在磔裂章句隳廢聲韻也(裴/度)文章如千兵¶
<pb:KR3k0025_WYG_075-15b>¶
萬馬風恬雨霽寂無人聲盖謂是也　文之為物自然¶
靈氣恍惚而來不思而至(李徳裕/文章論)八音與政通而文章¶
與時髙下三代之文至戰國而病渉秦漢而起漢之文¶
至列國而病　唐興復起夫政龎而土裂三光五嶽之¶
氣分太音不完故必混而後一　唐定天下驟示以文¶
韶英之音與鉦鼔相襲故起文章大臣者魏文貞以諫¶
諍顯馬髙唐以智畧奮岑江陵以潤色聞無草昩汗馬¶
之勞而遇任在功臣上唐之貴文至矣　得董生之詞¶
<pb:KR3k0025_WYG_075-16a>¶
杳如摶翠屏浮層欄視聽所遇非風塵間物亦猶明金¶
綷羽得于遐裔欲勿寳可乎　其詞甚約而味大淵然¶
以長氣為幹文為枝　詞賦詔誥封章啟事歌詩贈牋¶
金石颺功洪鍾駭聽瑶瑟清骨感人肺肝毛髪皆聳¶
丹青景化焜燿藩方如霏煙祥風縁飾萬物觀其發徳¶
音福生人沛然如時雨褒元老諭功臣穆然如景風命¶
相之冊和而莊命將之誥昭而毅(劉賓/客集)李白尚不能歴¶
其藩翰况堂奥乎(元稹作杜子/美墓誌銘)建武以還文卑質喪儷¶
<pb:KR3k0025_WYG_075-16b>¶
花鬬葉顛倒相尚及兄為之思動鬼神撥去其華得其¶
本根闗合怪驟驅濤湧雲六經之風絶而復新學者有¶
歸大變於文(李翺祭/韓愈)孔子殁二百嵗而騷人作於是婉¶
麗浮侈之法行焉漢興二百年賈誼馬遷為之傑憲章¶
禮樂有老成人之風長卿子雲之儔瑰詭萬變亦竒特¶
之士也惜其王公大人之言溺於浮辭而不顯其後班¶
張崔蔡曹劉潘陸接彼而作雖大雅不足然其遺風餘¶
烈尚有典刑宋齊以來盖顦顇逶迤陵頺流靡至于徐¶
<pb:KR3k0025_WYG_075-17a>¶
庾天之將喪斯文也後進之士若上官儀者繼踵而生¶
於是風雅之道掃地盡矣(唐盧藏/用論文)¶
　　　評文下¶
傳記揚雄曰軍旅之際飛書馳檄用枚臯廊廟之中髙¶
文大册用相如(西京/雜記)庾信自南朝至北方惟愛温子昇¶
所作韓山寺碑或問信曰北方何如曰惟韓山一片石¶
堪共語餘若驢鳴狗吠耳(玉泉/子)鄭奕常以文選教其子¶
兄曰何不教他讀孝經論語免他學沈謝嘲風詠月汙¶
<pb:KR3k0025_WYG_075-17b>¶
人行止(外史/檮杌)唐張九齡嘗覽蘓廷碩文卷謂同列曰蘓¶
生之俊贍無敵真文陣雄師也帝命虞世南等四十人¶
選文章自楚詞訖大業共為一部五千卷號文章總集¶
又擇能書二千人為御書生翻抄書(南部煙/花記)夫文章者¶
原出五經詔命策檄生於書者也序述論議生於易者¶
也歌詠賦頌生於詩者也祭祀哀誄生於禮者也書奏¶
箴銘生於春秋者也朝廷憲章軍旅誓誥敷暢仁義發¶
明功徳牧民建國不可暫無(一本作施/用多途)至於陶冶性靈¶
<pb:KR3k0025_WYG_075-18a>¶
從容諷誦入其滋味亦樂事也行有餘力則可習之然¶
而自古文人多䧟輕薄屈原露才揚已顯暴君過宋玉¶
體貌容冶見遇俳優東方曼倩滑稽不雅司馬長卿竊貲¶
無操王褒過章僮約揚雄徳敗美新李陵降辱外國劉¶
歆反覆莽世傅毅黨附權門班固盗竊父史趙元叔抗¶
䟽過度馮敬通浮華擯壓馬季良佞媚獲誚蔡伯喈同¶
惡受誅吴質詆斥鄉里曹植悖慢犯法杜篤乞假無厭¶
路粹隘狹已甚陳琳實號麄踈樊歆性無檢恪劉楨屈¶
<pb:KR3k0025_WYG_075-18b>¶
彊輸作王粲率躁見嫌孔融禰衡誕傲致殞楊脩丁廙¶
扇動取斃阮籍無禮敗俗𥞇康凌物凶終傳𤣥忿鬬免¶
官孫楚矜誇陵上陸機犯順履險潘岳乾沒取危顔延¶
年負氣摧黜謝靈運空踈亂紀王元長凶徒自貽謝元¶
暉侮嫚見及凡此諸人皆其翹秀者不能悉紀大槩如¶
此　凢為文章猶乗騏驥雖有逸氣當以銜䇿制之勿¶
使流亂軌躅放意填坑岸也文章當以理致為心腎氣¶
調為筋骨事義為皮膚華麗為冠冕今世相承趨末棄¶
<pb:KR3k0025_WYG_075-19a>¶
本率多浮艷辭與理競辭勝而理伏事與才争事繁¶
而才損放逸者流宕而忘歸穿鑿者補綴而不足時¶
俗如此安能獨違但務去太甚耳　沈隠侯曰文章¶
當從三易易見事一也易識字二也易讀講三也(顔/之)¶
(推家/訓)翬翟備色而翔翥百歩肌豐而力沉也鷹隼無¶
采而翰飛戾天骨勁而氣猛也文章才力有似於此¶
若風骨乏采則鷙集翰林采乏風骨則雉竄文囿若¶
藻曜而髙翔固文章之鳴鳳也　章奏表議則凖的¶
<pb:KR3k0025_WYG_075-19b>¶
乎典雅賛頌歌詩則羽儀乎清麗符檄書移則楷式¶
於明斷史論序注則軌範於覈要箴銘碑誄則體制¶
於𢎞深連珠七辭則從事於工艷此脩體而成變隨¶
變而立功者雖復契㑹相參節文互離譬五色之錦¶
各以本采為地矣(文心/雕龍)文章沿學能在天資故才自¶
内發學以外成有學飽而才餒才富而學貧學貧者¶
迍邅於事義才餒者劬勞於辭情此内外之殊分也¶
　戰國以降詞人屬文偽立主客假如酬荅(史/通)所謂¶
<pb:KR3k0025_WYG_075-20a>¶
文者非徒執卷於儒生之門攄筆於翰墨之采乃貴¶
其造化之淵禮樂之盛也(陸景/典誥)自梁室之季雕蟲道¶
喪平頭上尾尤忌於時對語儷辭盛行於俗　詩有¶
韋孟諷諌賦有趙壹嫉邪篇則賈誼過秦論則班彪¶
王命張華述箴於女史張載題銘於劒閣諸葛表主¶
以出師王昶書家以戒子劉向谷永之上䟽晁錯李¶
固之對䇿荀伯子之彈文山巨源之啟事此皆言成¶
軌則為世龜鑑(史/通)趙牧效李長吉為短歌可謂蹙金¶
<pb:KR3k0025_WYG_075-20b>¶
結綉而無痕跡(摭/言)沈光有洞庭樂賦韋岫曰此賦¶
乃一片宫商(北夢/𤨏言)¶
集文病而後竒不竒不能駭俗(陸龜/蒙)公之文蹴楊墨¶
於不毛之地蹂釋老於無人之境(皮日休請/韓愈配享)詭然而¶
蛟龍翔蔚然而虎鳳躍鏘然而韶鈞鳴日光玉潔(李/漢)¶
(作韓文/集序)其所為文未嘗效前人之言而固與之並自¶
貞元末後進之士有志於古文者莫不視公以為法¶
(韓愈/行狀)茹古涵今無有端涯渾渾灝灝不可窺校及其¶
<pb:KR3k0025_WYG_075-21a>¶
酣放毫曲快字凌紙怪發鯨鏗春麗驚耀天下然而¶
栗宻窈𦕈章妥句適精能之至入神出天(韓文公/墓誌銘)梁¶
陳之間率不過嘲風雪詠花草　文猶戰也一鼔作¶
氣再而衰三而竭(白傅/集)清愁素艷幽快古秀皆得芝¶
蘭之芬芳鸞鳳之羽儀也(皮日/休)雲煙綿聮不足為其¶
態也水之迢迢不足為其情也春之盎盎不足為其¶
格也風檣陣馬不足為其勇也瓦棺篆鼎不足為其¶
古也時花美女不足為其色也荒國陊殿梗莽丘隴¶
<pb:KR3k0025_WYG_075-21b>¶
不足為其怨恨悲愁也鼇吸鯨擲牛鬼蛇神不足為¶
其虗荒誕幻也(杜牧/之)燕公之文如梗木枝幹締構大¶
厦上棟下宇孕育氣象可以變隂陽而閱寒暑坐天¶
子而朝羣后如應鍾鼗皷笙簧錞磬崇牙樹羽考以¶
宫縣可以奉神明享宗廟李北海之文如赤羽𤣥甲¶
延亘平野如風如雲有貙有虎闐然鼓之誠可畏也¶
賈常侍之文如髙冠華簮曳裾鳴玉立於廊廟非法¶
不言可以望為羽儀資以道義李員外之文如金輿¶
<pb:KR3k0025_WYG_075-22a>¶
玉輦雕龍彩鳳外雖丹青可掬内亦體骨不凡獨孤¶
尚書之文如危峯絶壁穿倚霄漢長松怪石傾倒溪¶
壑然而畧無和暢雅徳者避之楊崔州之文如長橋¶
新搆鐵騎夜渡雄震威厲動心駭耳然而皷作多¶
容君子所謹權文公之文如朱門大第氣勢宏敞¶
廊廡廪廐戸牖悉周然而不能有新規勝槩令人¶
竦觀韓吏部之文如長江秋注千里一道衝飈激¶
浪放流不滯然而施於灌溉或爽於用李襄陽之¶
<pb:KR3k0025_WYG_075-22b>¶
文如燕市夜鴻華亭暁鶴嘹唳亦足驚聽然而才¶
力偕鮮突然髙逺沈諮議之文則隼擊鷹揚滅沒¶
空碧崇蘭繁榮曜光揚&KR0331;雖迅舉秀擢而能沛文¶
艷景其他握珠璣奮組綉者不可一二而紀矣(皇/甫)¶
(湜/)凡為文以意為主氣為輔以辭彩章句為之兵¶
衛未有主彊盛而輔不飄逸者兵衛不華赫而莊¶
整者四者髙下圓折歩驟隨主所指如鳥隨飛鳯魚¶
隨龍師衆隨湯武騰天湧泉横裂天下無不如意¶
<pb:KR3k0025_WYG_075-23a>¶
茍意不先立止以文彩辭句繞前捧後是言愈多¶
而理愈亂如入門闠紛紛然莫知其誰暮散而已¶
是以意全勝者辭愈樸而文愈髙意不勝者辭愈¶
華而文愈鄙(杜牧/之)自漢明帝後文體寖弱以至於魏¶
晋宋齊梁陳隋嫣然華媚無復筋骨唐興猶襲隋故¶
至天后朝陳伯玉始復古制當世髙之雖博雅典質¶
猶未能全去其諧靡退乃大革流弊落落有老成之¶
風而元賓則不古不今卓然一體激然超越若絲竹¶
<pb:KR3k0025_WYG_075-23b>¶
中有金石聲每篇得意處如健馬在御蹀蹀不能¶
止(陸希聲作李/元賓文集序)文似相如而檢度過之(李義/山)陳拾¶
遺横制頽波天下質文翕然一變(李白/集)玉川子月¶
蝕詩韓吏部進學解莫不拔地倚天句句欲活讀之¶
如赤手捕長蛇不施控勒騎生馬急不得暇(孫樵與/王霖書)¶
自三代以來風騷之後驅馳屈宋鞭撻楊馬千載¶
獨歩唯公一人而已(李陽/氷作)逸歌長句駿發踔厲若¶
穿天心出月脇意外驚人語非尋常所能及(皇/甫)¶
<pb:KR3k0025_WYG_075-24a>¶
(湜/)¶
本朝李白落筆生雲烟千竒萬險不可攀　自唐¶
以來言文章者惟韓栁栁豈韓之徒哉真韓門之¶
罪人也世俗不知其所學第以當時流輩言之耳¶
(歐/公)詩人之優游騷人之清深孟韓之温淳遷固之¶
雄剛孫吴之簡切投之所向無不如意　孟子之¶
文語約而意盡不為巉刻斬絶之言而其鋒不可¶
犯韓子之文如長江大河渾浩流轉黿鼉蛟龍萬¶
<pb:KR3k0025_WYG_075-24b>¶
怪惶惑而抑遏蔽掩不使自露而人望見其淵然之¶
光蒼然之色亦自畏避不敢迫視執事之文紆徐委¶
備徃復百折而條達踈暢無所間斷氣盡語極急¶
言竭論而容與簡易無艱難勞苦之態此三者皆¶
斷然自為一家文也惟李翺之文其味黯然而長¶
其光油然而幽俯仰揖遜有執事之態陸贄之文¶
遣言措意切近的當有執事之實(老泉上歐/陽内翰書)晉無¶
文章惟陶淵明歸去來辭　唐無文章惟韓愈送¶
<pb:KR3k0025_WYG_075-25a>¶
李愿歸盤谷序　雖江山之勝莫適為主而竒麗秀¶
絶之氣常為能文者用故以為西湖盖公几案間¶
一物耳　諸葛孔明出師表簡而盡直而不肆大¶
哉言乎與伊訓說命相為表裏非秦漢以下以事¶
君為恱者所能志也　詩文皆有為而作精悍確¶
苦言必中當世之過鑿鑿乎如五穀必可以療飢¶
斷斷乎如藥石必可以伐病　如行雲流水初無¶
定質但常行於所當行常止於不可不止文理自¶
<pb:KR3k0025_WYG_075-25b>¶
然姿態横生　歐陽文忠公言文章如精金美玉¶
市自有價非人所能以口舌貴賤也(蘓東/坡)太史公¶
行天下用覽四海名山大川與燕趙間豪傑交遊故¶
其文踈蕩頗有竒氣此豈嘗執筆學為如此之文哉¶
其氣充乎其中而溢乎其貌動乎其言而見乎其文¶
而不自知也(欒城上韓/太尉書)近世之文以襞積故實為¶
有學以雕繪語句為清新譬之擷竒花之英積而¶
玩之雖光華馨采鮮縟可愛求其根柢濟用則蔑¶
<pb:KR3k0025_WYG_075-26a>¶
如也(臨川/集)侈能盡之約逺能見之近大能使之㣲¶
小能使之著煩能不亂肆能不流其雄壯俊偉若¶
决江河而下也其輝光明白若引星辰而上也(曽/南)¶
(豐作老/泉哀辭)文章自唐之末日淪淺俗浸以大敝本朝栁¶
仲塗始以古道發明之卒不能振天聖初尹師魯與¶
穆伯長矯時所尚以古文為主次得歐陽永叔以¶
雄詞鼓動之文風一變(五朝言/行録)歐公之文粹如金¶
玉東坡之文浩如河漢(鳴道/集)三百年來文不振直¶
<pb:KR3k0025_WYG_075-26b>¶
從韓栁到孫丁山谷云西漢文章雄深雅健其氣¶
長故也　江左風流乆已零落士大夫人品乆不¶
髙故音韻絶滅東晉韻人勝士無出安石之右¶
東坡云凡人做文字須是筆頭上挽得數百斤起¶
歐公云興來筆力千鈞重(詩話/總龜)文章有兩等山林¶
草野之文其氣枯槁著書立言者之所尚也朝廷¶
臺閣之文其氣温潤演綸視草者之所尚也王安¶
國曰文章調格須是官様今樂藝亦有兩般教坊¶
<pb:KR3k0025_WYG_075-27a>¶
則婉媚風流外道則麤野嘲哳下則村歌社舞抑又¶
甚矣亦與文章相類(吴處厚青/箱雜記)古人文章自應律¶
度未嘗以音韻為主自沈崇韻學論文則欲宫羽¶
相變低昂殊節若前有浮聲則後須切響一篇之¶
内音韻盡殊兩句之中輕重各異妙達此㫖始可¶
言文自後浮巧之語體制漸多如傍犯蹉對假對¶
雙聲疊韻之類詩文有正格偏格三十四格十九¶
圖四聲八病之類如徐陵云陪遊馺娑騁纎腰於¶
<pb:KR3k0025_WYG_075-27b>¶
結風長樂鴛鴦奏新聲於度曲又云厭長樂之踈¶
鍾勞中宫之緩箭雖兩長樂意義不同此類焉如¶
九歌蕙殽蒸兮蘭藉奠桂酒兮椒漿當蒸蕙殽對¶
奠桂酒今倒用之謂之蹉對如自朱耶之狼狽致¶
赤子之流離又如厨人具雞黍稚子摘楊梅皆為¶
假對如幾家村草裏吹唱隔江聞幾家村草吹唱¶
隔江皆雙聲如月影侵簮冷江光逼履清皆疊韻¶
第二字側入謂之正格如鳳歴軒轅紀龍飛四十¶
<pb:KR3k0025_WYG_075-28a>¶
春第二字平入謂之偏格如四更山吐月殘夜水明¶
樓唐明賢詩多正格如杜甫律詩用偏格者十無¶
一二(沈括/筆談)文章自東漢以來氣象則已卑矣分為¶
三國又裂為南北天下大亂士氣不振而又雜以¶
穠纎輕淫靡嫚之風亂以鄙俚悍魯暴悖之氣至¶
於唐而大壞矣雖人才衆多如貞觀風俗平治如¶
開元而惟文章之衰未有能振其弊者愈當貞元¶
中獨却而揮之上窺典謨中包遷固下逮騷雅沛¶
<pb:KR3k0025_WYG_075-28b>¶
然有餘浩乎無窮是愈之才有見於聖賢之文而¶
後如此其在夫子之門將追游夏而及之而比之¶
於漢以來齷齪之文人則不可(張右史/韓愈論)或傳王荆¶
公稱竹樓記勝歐陽公醉翁亭記或曰此非荆公¶
之言也某以為荆公出此言未失也荆公之評文¶
章常先體製而後工拙盖觀蘓子瞻醉白堂記戯¶
曰文辭雖極工然不是醉白堂記乃是韓白優劣¶
論耳以此考之優竹樓記而劣醉翁亭記是荆公¶
<pb:KR3k0025_WYG_075-29a>¶
之言不疑也　好作竒語自是文章一病要當以理¶
為主理得而辭順文章自然出羣觀杜子美到䕫州¶
後詩韓退之自潮州還朝後文章皆不煩繩削而¶
合矣　陳履常作文深知古人之闗鍵其論事救¶
首救尾如常山之蛇　凡為文須讀司馬子長韓¶
退之文每作一文皆有宗有趣終始闗鍵有開有¶
闔如四瀆雖納百川或匯而為廣澤汪洋千里要¶
自發源徃海耳罵人文雖竒不作可也東坡文章¶
<pb:KR3k0025_WYG_075-29b>¶
妙天下其短處在好罵切勿襲其軌也　凢為文¶
自作語最難老杜詩退之作文大抵無一字無來¶
處盖後人讀書俱少故謂韓杜自作此語耳古之能¶
為文章者真能陶冶萬物雖取古人之陳言入於¶
翰墨如靈丹一粒㸃鐵成金也文章雖為儒者末¶
事然既學之又不可不知其曲折至於推之使髙¶
如太山之崇崛如垂天之雲作之雄壯如滄江八¶
月濤海運吞舟之魚又不可守繩墨使儉陋也(黄/魯)¶
<pb:KR3k0025_WYG_075-30a>¶
(直/)余以古文為三等周為上七國次之漢為下周之¶
文雅七國之文壯偉其失騁西漢之文華贍其失緩¶
東漢而下無取焉　永叔謂為文有三多看多做多¶
啇量多也　退之作記記其事耳今之記乃論也¶
少游謂醉翁記亦用賦體　揚子雲之文好竒¶
而卒不能竒也故思苦而詞難善為文者因事以¶
出竒江河之行順下而已至於觸山赴谷風摶物¶
激然後盡天下之變子雲唯好竒故不能竒也¶
<pb:KR3k0025_WYG_075-30b>¶
韓退之上尊號表曰鈎陳太㣲星緯咸若崑崙渤¶
澥濤波不驚世莫能輕重之也　國初士大夫例¶
能四六然用散語與故事耳楊文公筆力豪贍體¶
亦多變而不脫唐末五代之氣又喜用古語以切¶
對為工乃進士賦體耳歐陽公始以文體為對屬¶
文善叙事不用故事陳言而文益髙次退之云¶
凡為文寧拙無巧寧樸無華寧粗無弱寧僻無俗¶
作詩亦然也(陳後山/詩話)賈誼鵩賦源流自檀弓來¶
<pb:KR3k0025_WYG_075-31a>¶
歐文長於陳情如瀧岡阡表甚勝(里客/談)吾嘗聞唐¶
人論文章下韓退之為栁子厚下栁子厚為劉夢¶
得下劉夢得為杜牧下杜牧為李翶皇甫湜最下¶
者為元稹白居易盖白以澄澹簡質為工而流入¶
於鄙近譬如淫哇之歌雖足以快心便耳不可頏¶
之韶濩翺湜優柔泛濫而詞不掩理杜牧清深勁¶
峻而體乏歩驟夢得俊逸麗縟而時窘邉幅子厚¶
雄健飄肆有懸崖峭壁之勢不幸而不發於仁義¶
<pb:KR3k0025_WYG_075-31b>¶
而發於躁誕至退之然後淳粹温潤駸駸乎為六¶
經之苗裔何則文章者天地之竒氣造物者常嗇¶
於與人故愚者終身而不得智者得其幽㣲之思¶
勇者得其果敢之氣雕者得其玲瓏之聲巧者得¶
其藻繪之容是數者得不能盡然猶足以取髙於¶
天下盖必兼是數者之才而後得其純全中正之¶
氣錦繡五藏雕鏤萬化明以寓物象之形容幽以¶
露鬼神之竒怪小而歌詠乎蟲魚鳥獸之情大而¶
<pb:KR3k0025_WYG_075-32a>¶
羽翼乎禮樂刑政之具隨時抑揚為歌頌譏刺之¶
音以舒發其懽愉愁歎湮鬱之志而始終出入於¶
仁義為禹稷之謨伊周之訓箕子之疇伏羲之易¶
孔子之春秋而天地之藴始盡矣　子厚文辭醇¶
正雖不及退之至氣格雄絶亦退之所不及然子¶
厚論著大抵非怨憤必刺毁辯論語下篇尤害道¶
　文章渉秦漢而病夫六經之於道譬猶一氣之¶
運産出萬化孟軻揚雄為之五行四時之用盖書¶
<pb:KR3k0025_WYG_075-32b>¶
道治亂興廢之迹故其辭顯春秋賞善辨惡歸諸¶
正故其辭㣲易以四象告吉凶故其辭深而通禮¶
以齋莊恭敬之心達於籩豆玉帛故其辭典而嚴¶
詩以君臣父子之情詠於竹絃於絲故其辭婉而¶
順下三代而道徳之意不傳在戰國則蘓秦張儀¶
以縱横病韓非申商以刑名病莊周列禦冦又取¶
仁義法度搥提絶滅之為窈窕荒怪之說漢司馬¶
遷得其汪洋峻逸之氣以馳騁上下數千載而顛¶
<pb:KR3k0025_WYG_075-33a>¶
倒横斜識不逮理歴晉魏齊梁而光鋩氣焰埋藏¶
腐蝕頽波横流淫靡一轍唐興三光五嶽之氣不¶
分文風復起韓愈得其温潤深淳以為貫道之噐¶
栁子厚得其豪健雄肆飄逸果决者僅足窺馬遷¶
之藩鍵而類發於躁誕下至孫樵杜牧峻峰激流¶
景出象外而窘裂邉幅李翺劉禹錫刮垢見竒清¶
勁可愛而體乏雄渾皇甫湜白居易閒澹簡質斵¶
出雕篆而拙迹每見回宫轉角之音隨時間作類¶
<pb:KR3k0025_WYG_075-33b>¶
乏韶夏皆淫哇而不可聽(李/樸)杜預製二碑一沉水¶
中盖慮數百年從水為陵則碑出預但知陵谷有¶
遷變而不知石亦有磨滅此一說也然深谷為陵¶
則必實以土然後為陵谷既為陵則石亦埋沒豈¶
復可見此又不達物理　或曰莊子之辯雖當世¶
宿學不能自解迂夫曰佞人也堯之所畏舜之所¶
難孔子之所患是青蠅之變白黑者也子獨恱之¶
乎或曰莊子之文人不能為也迂夫曰君子之學為¶
<pb:KR3k0025_WYG_075-34a>¶
道乎為文乎文勝而道不至者君子惡諸　東坡¶
云李陵答蘓武書其詞猥淺乃齊梁間人擬作蕭¶
統不之悟而劉子元獨知之據宋史江淹獄中上¶
書云此少卿所以仰天搥心泣盡而繼之以血也¶
正引陵書中語是又非齊梁間人所作明矣年世¶
既逺真偽難辨如此者多如繫辭歐公尚疑非仲¶
尼所作荆公以詩序非子夏之文禮記多漢儒所¶
增五經如此况其餘哉宋咸以私意改周易正經¶
<pb:KR3k0025_WYG_075-34b>¶
數十處多見其不知量也(陳政敏撰/遯齋閒覽)盧照隣弱¶
冠拜鄧王府典籖王府書記一以委之王有書十¶
二車隣披覽畧能記憶楊炯為文好以古人姓名¶
連用如張平子之談略陸士衡之所記潘安仁宜¶
其陋矣仲長統何足知之則號為㸃鬼簿駱賓王¶
好以數對如秦地重闗一百二漢家離宫三十六¶
時號筭博士(朝野/僉載)¶
　　　文章¶
<pb:KR3k0025_WYG_075-35a>¶
經觀乎人文以化成天下(易/)吉甫作誦穆如清風(詩/)儒¶
有不祈多積多文以為富(記/)夫子之文章可得而聞也¶
　斐然成章(語/)¶
子揚雄作賦有夢腸之談曹植為文有反胃之論言勞¶
神也(梁湘東王蕭/繹金樓子)¶
史&KR0570;於辭令(屈原/傳)文章爾雅(前漢儒/林序)楊興謂賈捐¶
之曰右房筆下言語妙天下(前漢賈/捐之傳)文章則司馬¶
遷相如　劉向王褒以文章顯(西/漢)敷文華以緯國¶
<pb:KR3k0025_WYG_075-35b>¶
典(後漢班/彪傳)二班懷文裁成帝墳(後漢/本賛)咳唾自成珠(後/漢)¶
(趙壹/傳)禰衡為江夏太守黄祖作書記輕重踈宻各¶
得體冝祖持其手曰此正得祖意如祖腹中之所¶
欲言(東漢/本傳)陳琳為記室作檄草成呈太祖太祖先¶
苦頭風是日疾發卧讀所作翕然而起曰此愈我疾¶
(魏志/本傳)張華謂陸機曰人之為文常恨才少而子更¶
患其多　文藻宏麗獨歩當時髙詞逺映如明月¶
之垂光疊意迴舒若重巗之積秀逺超枚馬髙躡¶
<pb:KR3k0025_WYG_075-36a>¶
王劉百代文宗一人而已(陸/雲)言泉㑹於九流文律¶
諧於六變　縟彩鬱於雲霞逸響振於金石筆有¶
餘力詞無竭源　孫綽嘗作天台賦初成以示友¶
人云卿試擲地當作金石聲也　左思作三都賦¶
豪貴之家競相傳寫洛陽為之紙貴(晉/書)髙言妙句¶
音韻天成蕭介染翰便成文無加㸃帝曰蕭介之¶
文即席之美也(南史梁/紀傳)劉孝綽詞藻為後進所宗¶
時重其文每作一篇朝成暮遍好事者咸誦傳寫¶
<pb:KR3k0025_WYG_075-36b>¶
流聞河朔亭苑柱壁莫不題之(南史/本傳)邢邵文章典¶
麗每一文出京師為之紙貴讀誦遍逺近洛中貴¶
人拜職多憑邵為謝章表(後魏/書)東海徐陵文體輕麗¶
時人謂之宫體(梁髙/祖紀)江左齊梁競一韻之竒争一字之¶
巧連篇累牘不出月露之形積案盈箱盡是風雲之狀¶
(陳後/主)文章婉縟(唐書虞/世南)李嶠為文章宿老一時為學者¶
取法(唐書/本傳)自景龍後蘓頲與張說以文章顯時號燕許¶
大手筆(唐蘓/頲)張說為文得江山𦔳(唐本/傳)陸贄為翰林學¶
<pb:KR3k0025_WYG_075-37a>¶
士一日之内詔書數百起藻思如泉注曲盡事情故奉¶
天書詔雖武夫悍卒無不揮涕感激皆贄所為也(本/傳)賀¶
知章醉後屬辭動成卷軸(唐本/傳)文如瀉河酌之不竭(唐/王)¶
(勃/傳)辭鋒犀利絶人逺甚(唐令狐/楚傳)王仲舒知制誥文思温¶
雅制誥出人皆傳寫李杜文章在光焰萬丈長(唐書/本傳)¶
元和主盟實在元白(唐/書)白居易作樂府及詩百餘篇規¶
諷時事流聞禁中上見而恱之召之為翰林學士(唐憲/宗紀)¶
栁公權工辭賦應聲成文唐文宗曰子建七歩爾乃三¶
<pb:KR3k0025_WYG_075-37b>¶
焉　崔元裕訓詞温厚有典誥風(唐書/本傳)文檄豪健一時¶
推許(唐書舒/元輿傳)馮定能古章句新羅國傳定黑水碑畫鶴¶
記西畨寫定商山記於屛其名傳逺方如此　李賀辭¶
尚竒詭絶去翰墨畦逕(唐本/傳)天格贍麗意悟冲邁(唐書/鄧世)¶
(陸/傳)¶
傳記孟郊死𦵏北邙山日月風雲暫得閒天恐文章聲¶
斷絶固留賈島在人間(北夢/𤨏言)崔融司業作武后哀文時¶
人以為三二百年來無此文(崔融/傳)蘓生俊贍無敵其文¶
<pb:KR3k0025_WYG_075-38a>¶
陣之雄師也(張九齡覽/蘓題文卷)¶
集文彩耀於玉石(楚/辭)摛藻如春華　發藻儒林　大漢¶
文章煥然與三代同風(班孟堅兩/都賦序)摛藻下筆鸞鳳之文¶
奮矣(吴季重荅/魏太子牋)摛藻掞天庭(選左太冲/蜀都賦)炳若縟繡悽若¶
繁絃(陸士衡/文賦)思風發於胷臆言泉流於脣齒(選文/賦)涵綿¶
邈於尺素吐霶霈於寸心言恢之而彌廣思按之而愈¶
深播芳&KR0331;之馥馥發清條之森森(陸機/文賦)被金石而徳廣¶
流管絃而日新(陸士/衡賦)傾羣言之瀝液潄六藝之芳潤籠¶
<pb:KR3k0025_WYG_075-38b>¶
天地於形内挫萬物於筆端配霑潤乎雲雨象變化乎¶
鬼神(陸機/文賦)文不流放言無枝葉(傅𤣥/連珠)掞藻艷春華(潘正/叔贈)¶
(河/陽)文鋒振竒響調與金石諧思逐風雲上(杜/詩)英辭潤金¶
石　逸響髙韻(謝靈/運)卿雲黼黻河漢(劉孝標廣/絶交論)詞彩精¶
㧞跌宕昭彰(梁昭明序/陶潜集)與日月俱垂鬼神争奥(梁蕭統/文選序)¶
賦成鼔吹詩如彈丸(王無/功)筆湧江山氣文驕風雨神(張/說)¶
(之/文)文鋒迅驅(姚崇/銘)文章峻如嵩華盛如江河清如秋風¶
過物邈不可逮(崔祐/甫)文章昭昭然與金石不朽　陸贄¶
<pb:KR3k0025_WYG_075-39a>¶
秉筆内翰㩁古揚今雄文雅思敷之為文誥伸之為典¶
謨文章與典謨接軫(權徳輿/翰苑集)氣劘屈賈壘目短曹劉墻¶
詞華傾後軰風雅藹孤騫　詞源倒流三峽水　文章¶
曹植波瀾濶　不盡長江滚滚來　斯文散都邑髙價¶
越璠璵　庾信文章老更成凌雲健翼意縱横　楊王¶
盧駱當時體　前後百卷文枕籍皆禁臠　溟漲與筆¶
力　波瀾獨老成　文章驚海内　雄筆映千古　壯¶
筆過飛泉　詞林有根柢　文傳天下口　屈平詞賦¶
<pb:KR3k0025_WYG_075-39b>¶
懸日月(杜/詩)落筆摇五嶽　落筆生錦繡(李白/集)玉佩瓊琚¶
大放厥辭(韓愈祭/栁宗元)文章篾曹謝(韓/詩)平生十萬篇金薤垂¶
琳琅仙官敕六丁雷電下取將流落人間者太山一毫¶
芒　沉浸醲郁含英咀華作為文章其書滿家上規姚¶
姒渾渾無涯周誥殷盤佶屈聱牙春秋謹嚴左氏浮誇¶
易竒而法詩正而葩下逮莊騷太史所録子雲相如同¶
工異曲先生之於文可謂閎其中而肆其外矣　其文¶
辭引物連類窮情盡變宫商相宜金石諧和寂寥乎短¶
<pb:KR3k0025_WYG_075-40a>¶
章舂容乎大篇如是者閱之累日無窮焉　崔侯文章¶
苦敏㨗髙浪駕天輸不盡　摇毫擲簡自不供頃刻青¶
紅浮海蜃　龍文百斛鼎筆力可獨扛　文如翻水成¶
初不用意為四座各低面不敢捩眼窺　文章銳氣至¶
輝輝見旌麾　浩汗若河漢正聲諧韶濩勁氣沮金石¶
豐而不餘一言約而不失一辭　鏗鏘發金石幽渺感¶
鬼神　窺竒摘海異恣韻激天鯨腸胃遶萬象精神驅¶
五兵大句斡元造髙言軋霄琤芒端轉寒燠變化若雷¶
<pb:KR3k0025_WYG_075-40b>¶
霆　所為文章無世俗氣　險語破鬼膽髙詞嫓皇墳¶
(韓/集)然而必出於己不蹈襲前人一言一句又何其難也¶
必出入仁義其富若生蓄萬物必具海含地負放恣横¶
縱無所統紀然而不煩於繩削而自合也(韓南陽楚紹/述墓誌銘)¶
操詞掘賦為干戈鋒銳森然勝氣多　掩黄卷之麗藻¶
吐白鳳之竒姿振金聲於襄海増紙價於京師炳如繪¶
素鏗若鐘鼓郁郁哉溢目之黼黻洋洋乎盈耳之韶濩¶
可以凌轢風騷超軼今古潤色帝業發揮皇猷　賦力¶
<pb:KR3k0025_WYG_075-41a>¶
凌鸚鵡詞鋒敵轆轤　髙閒雅淡自成一家之體筆力¶
雄健不浮不鄙渉江文一首自可敵公卿　海内聲華¶
併在身篋中文字絶無倫制從長慶詞髙古詩到元和¶
體始新　天地粹靈文人得之居多　跳珠濺玉驚動¶
耳目(白侍/郎)海岳詞鋒截皇王筆陣敺　思勇曽吞筆¶
詞海跳波湧文星拂座懸　筆陣詞鋒可以偃干戈而¶
息戎旅中都紙貴能傳後(元㣲/之集)妍辭一發樂府傳貴¶
怪君近日文鋒利新向延平看劍來　人間無價是文¶
<pb:KR3k0025_WYG_075-41b>¶
章　筆底文章夜應星　新成麗句開緘後便入清歌¶
滿座聽制誥留臺閣歌詞勝管絃文章似錦氣如虹筆¶
端膚寸膏潤天下麗句輕珠玉(劉賓/客)文翰灑天機　文¶
如金石韻　髙文激頺波四海靡不傳(韋應/物集)公鼎侯碑¶
志隧表阡一字之價輦金如山(劉禹錫祭/韓吏部)章妥句適(韓/愈)¶
(墓誌/銘)精能之至入神出天　文能&KR0504;括天地　肆意文¶
章秋濤瑞錦(皇甫/湜)意語天出(皇甫湜作韓/愈神道碑)文章横被六¶
合可謂力敵造化　五臓皆錦繡耶不然何以開口成¶
<pb:KR3k0025_WYG_075-42a>¶
文揮翰霧散(李陽氷作/李白集序)文懸日月字動煙霞(王維/集)以文¶
華國如雲漢之為章于上江漢之為紀于下(李義/山)春雲¶
生紙上秋濤起胷中　欲識楚章句袖中蘭茝薰(孟東/野)¶
碑文合遣貞魂謝史筆應令諂骨羞(王建/集)殿前作賦聲¶
摩空筆補造化天無功(李/賀)筆力動乾坤　文雕玉璽重¶
(張承/吉文)錦心繡口(栁/文)擲地金聲滿(劉長/卿)翰苑飛鸚鵡天池¶
峙鳳凰　星斗煥文章(唐杜牧華/清宫詩)近日詩篇欺白雪早¶
年詞賦得黄金(羅隠/集)仙筆驅造化　詞人咳唾成珠玉¶
<pb:KR3k0025_WYG_075-42b>¶
　口吐天上文(唐文/粹)¶
本朝李頻詩曰只將五字句用破一生心(北夢/𤨏言)薛能還¶
劉仁徳卷詩云百首如一首卷初如卷終譏其不能變¶
態也(北夢/𤨏言)四六之作起自徐庾(盧氏/記)李商隠為文多檢¶
閱書冊左右鱗次號獺祭魚(談/苑)落筆文章天下知(歐公/詩)¶
眉山在西南數千里外一時父子隠然名動京師而蘓¶
氏文章遂擅天下(歐公/文)給札揮毫聳如墻而駭目奏篇¶
稱善喧貴紙以傳都　談笑樽爼之間舒卷風雲之際¶
<pb:KR3k0025_WYG_075-43a>¶
成於俄頃盖其咳唾之餘得而秘藏已如金玉之寳¶
絶去刀痕渾然天質辭窮卷盡含意未卒(歐陽/集)筆陣原¶
來夜斫營　筆端猶自斡千鈞　舌有風雷筆有神¶
月斧雲斤琢肺肝　風濤借筆力秋水為文不受塵¶
追還正始文章為之一新傳寫都城紙墨幾於驟貴(東/坡)¶
(集/)文章韓杜無遺恨　文字江河萬古流(山谷/詩)文章生¶
得羽毛飛(坡/詩)雄詞大冊破幽昏反覆難窺斧鑿痕(僧參/寥子)¶
　　　評詩¶
<pb:KR3k0025_WYG_075-43b>¶
經詩者志之所之也在心為志發言為詩情動於中而¶
形於言言之不足故嗟嘆之嗟嘆之不足故咏歌之咏¶
歌之不足不知手之舞之足之蹈之也(詩/序)正得失動天¶
地感鬼神莫過於詩先王以是經夫婦成孝敬厚人倫¶
美教化移風俗故詩有六義風賦比興雅頌上以風化¶
下下以風刺上主文而譎諫言之者無罪聞之者足以¶
戒故曰風至于王道衰禮義廢政教失國異政家殊俗¶
而變風變雅作矣國史明乎得失之迹傷人倫之廢哀¶
<pb:KR3k0025_WYG_075-44a>¶
刑政之苛吟詠情性以風其上達於事變而懐其舊俗¶
者也故變風發乎情止乎禮義發乎情民之性也止乎¶
禮義先王之澤也是以一國之事繫一人之本謂之風¶
言天下之事形四方之風謂之雅雅者正也言王政之¶
所由廢興也政有小大故有小雅焉有大雅焉頌者美¶
盛徳之形容以其成功告於神明者也是謂四始詩之¶
至也(詩大/序)詩三百一言以蔽之曰思無邪　子曰闗雎¶
樂而不淫哀而不傷　子曰可以興可以觀可以羣可¶
<pb:KR3k0025_WYG_075-44b>¶
以怨邇之事父逺之事君多識於鳥獸草木之名(語/)風¶
雅之詩論功頌徳刺過譏失二事耳(詩/䟽)¶
子說詩者不以文害辭不以辭害志以意逆志是為得¶
之(孟/子)詩者中聲之所止(荀/子)止怒莫若詩(注詩有流風/之什管子)詩¶
可以導志(莊/子)李伯藥見子而論詩退謂薛收曰吾上陳¶
應劉下述沈謝分四聲八病剛柔清濁各有端緒音若¶
塤箎而夫子不應我其未達歟薛收曰吾聞夫子之論¶
詩上明三綱下達五常證存亡辨得失故小人歌之以¶
<pb:KR3k0025_WYG_075-45a>¶
貢其俗君子賦之以見其志聖人採之以觀其變(文中/子)¶
史國風好色而不淫小雅怨誹而不亂(史/記)詩三百大抵¶
聖賢發憤之所作(太史/公傳)大雅言王公大人而徳逮黎庻¶
小雅譏小民之得失其流及上(漢書司/馬相如)謝元暉長五言¶
詩沈約嘗言三百年無此詩也(南史謝/朓傳)沈約郊居請王¶
筠為草木十詠書之壁皆真寫文辭不加篇題約謂人¶
曰此詩指物程形無假顯書(王筠/傳)王籍為人慕靈運至¶
若耶溪詩云蟬噪林逾静鳥鳴山更幽劉孺見之擊節¶
<pb:KR3k0025_WYG_075-45b>¶
不已(王籍/傳)時沈約謝朓王融以氣類相推轂周顒善識¶
聲韻約等文皆用宫商將平上去入四聲以此制韻有¶
平頭上尾蜂腰鶴膝五字之中音韻悉異兩句之内角¶
徵不同世稱為永明體(陸倕/傳)好詩圓美流轉如彈丸¶
能用彊韻(王筠/傳)顔延之嘗問鮑昭已與靈運優劣昭曰¶
謝五言如初發芙蓉自然可愛君詩如鋪錦列繡亦雕¶
繢滿眼(顔延/之傳)范雲婉轉清便如流風回雪丘遅㸃綴映¶
媚似落花依草(梁丘/遅傳)江總傷於浮艷(南/史)唐三百年詩則¶
<pb:KR3k0025_WYG_075-46a>¶
杜甫李白卓然以所長為一世冠(唐文藝/傳序)張說謫岳州¶
詩益悽惋人謂得江山𦔳云(唐書/本傳)杜甫又善陳時事律¶
切精深至千言不少衰世號詩史(杜甫/傳)韓愈於文章少¶
許可至歌詩獨推曰李杜文章在光焰萬丈長(杜甫/賛)唐¶
興詩人承陳隋風流浮靡相競至宋之問沈佺期等研¶
揣聲音浮切不差而號律詩競相沿襲逮開元間稍裁¶
以雅正然恃華者質反好麗者壯違人得一槩皆自名¶
所長至甫渾涵汪洋千彚萬狀兼古人而有之他人不¶
<pb:KR3k0025_WYG_075-46b>¶
足甫乃厭餘殘膏賸馥沾丐後人多矣故元稹謂詩人¶
以來未有如子美者(杜甫/傳)髙適為詩工毎一篇已好事¶
者輙傳布(髙適/傳)唐元稹詩與白居易名相埒號元和體¶
(白/傳)白居易工詩雞林行賈售其國相率篇易一金　杜¶
牧謂白居易詩纎艷不逞非莊人雅士所為淫言媟語¶
入人肌骨不可去(白居/易賛)白居易推劉禹錫為詩豪又言¶
其詩在處有神物䕶持(劉禹/錫傳)魏建安後訖江左詩律屢¶
變至沈約庾信以音韻相婉復屬對精宻及宋之問沈¶
<pb:KR3k0025_WYG_075-47a>¶
佺期又加靡麗回忌聲病學者宗之號為沈宋(李/適)秦絲¶
與劉長卿以詩相贈荅權徳輿曰長卿自以為五言長¶
城絲用偏師攻之(秦絲/傳)李益於詩尤長與宗人賀相埒¶
每一篇成樂工争以賂求取之被聲歌供奉天子至征¶
人等篇天下皆施之圖繪(新唐書/本傳)杜牧詩情致豪邁號¶
為小杜以别杜甫(杜牧/傳)為歌詩情不忘君人憐其忠(唐/杜)¶
(甫/賛)上與宰相論詩之工拙鄭覃曰詩之工者無若三百¶
篇皆國人作之以刺美時政王者采之以觀風俗耳後¶
<pb:KR3k0025_WYG_075-47b>¶
代辭人之詩華而不實無補於事陳後主隋煬帝皆工¶
於詩不免亡國(通鑑唐/文宗傳)¶
傳記李頻詩曰只憑五字句用破一生心(北夢/𤨏言)¶
集退傳有在鄒之作降將著河梁之篇四言五言區以¶
别矣(昭明太子/文選序)蕭慤有秋詩云芙蓉露下落楊栁月中¶
踈其蕭散宛然在目何遜詩清巧多形似之言恨其每¶
病苦辛饒貧寒氣不及劉孝綽之雍容也孝綽以謝朓¶
詩置几案間動静輙諷味簡文愛陶淵明文亦復如此¶
<pb:KR3k0025_WYG_075-48a>¶
(顔氏/家訓)詩之興作兆基邃古唐歌虞詠始載典謨商頌周¶
雅方陳金石其後妍志緣情二京斯甚含毫瀝思魏晉¶
彌繁李都尉鴛鴦之詞纒綿巧妙班媫妤霜雪之句發¶
越清迴平子桂林理在文外伯喈翠鳥意盡行間河朔¶
詞人王劉為稱首洛陽才子潘左為覺先若乃子建之¶
牢籠羣彦士衡之籍甚當時並文苑之羽儀詩人之龜¶
鑑(駱賓王/文集)為詩格髙㫖逺若在天上物外神仙㑹集雲¶
行鶴駕想見飄然之狀(李太/白集)清新庾開府俊逸鮑參軍¶
<pb:KR3k0025_WYG_075-48b>¶
(杜/詩)遺我行旅詩軒軒有風神譬如黄金盤㸃耀荆璞珍¶
(韓/集)周詩三百篇麗雅理訓誥曽經聖人手議論孰敢到¶
五言出漢時蘓李首更號東都恣彌漫𣲖别百川導建¶
安能者七卓犖變風操逶迤晉宋間氣象日凋耗中間¶
數鮑謝比近最清奥齊梁及陳隋衆作等蟬噪國朝盛¶
文章子昂始髙蹈勃興得李杜萬類困陵暴後來相繼¶
生亦各臻閫隩有窮者孟郊受材實雄驁冥觀洞古今¶
象外逐幽好横空盤硬語妥帖力排奡敷柔肆紆徐奮¶
<pb:KR3k0025_WYG_075-49a>¶
猛卷海潦(韓薦/士詩)詩文齊六經(同/上)古今詩歌自風騷之後¶
蘓李(李陵蘓武始/作五言詩)以還次及鮑謝徒迄于李杜軰詞人¶
聞知者累百詩章流傳者鉅萬觀其所自多因䜛寃遣¶
逐征戍行旅凍餒病老存歿别離情發于中文形於外¶
故憤憂怨傷之作通計古今什八九焉(白傅/集)詩成錦繡¶
文(白侍/郎)元稹在翰林時穆宗前後索詩數百篇左右諷¶
詠宫中呼為元才子自六宫兩都八方至南蠻東夷國¶
皆寫傳之每一章一句出無脛而走疾於珠玉(白傅/集)心¶
<pb:KR3k0025_WYG_075-49b>¶
之精㣲發而為文文之神妙詠而為詩猶夫孤桐朗玉¶
自有天律　片言可以明百意坐馳可以役萬景工於¶
詩者能之(劉賓/客)子美上薄風雅下駭沈宋言奪蘓李氣¶
吞曹劉掩顔謝之孤髙離徐庾之流麗(唐元稹杜/甫墓銘)詩訖¶
于周離騷訖于楚是後詩人流為二十四名賦頌銘賛¶
文誄箴詩行詠吟題怨嘆章篇操引謡謳歌曲詞調自¶
操而下八名皆是起於郊祭軍賓吉凶苦樂由詩而下¶
九名皆屬事而作雖題號不同而悉謂之詩(元稹/集)韓吏¶
<pb:KR3k0025_WYG_075-50a>¶
部歌詩累百首其驅馬氣勢若掀雷决電撐抉於天地¶
之垠　王右丞韋蘓州澄澹精緻格在其中豈妨於道¶
哉賈浪仙誠有警句視其全篇意思殊餒大抵附於寒¶
澁方可致才亦為體之不備也　詩家之景如藍山日¶
煖良玉生煙可望而不許置於眉睫之前也象外之象¶
景外之景豈容易可譚哉然題記之作目擊可圖體勢¶
自别不可廢也(司空/圖)恵休稱謝永嘉如芙蓉出水鍾嶸¶
謂范尚書如流風迴雪(權載/之集)少攻歌詩欲與造物者争¶
<pb:KR3k0025_WYG_075-50b>¶
柄遇事輙變化不一其體裁始則陵轢波濤穿穴險固¶
囚鏁怪異破碎陣敵卒造平淡而後已(陸魯/望文)發揮造化¶
之㣲鼓動江山之氣&KR0008;轢前古昭彰後葉(唐文/粹)孟浩然¶
匠心獨妙(唐王士源孟/浩然詩集序)鑿天地心胷造生人聞見(唐文/粹)¶
歌詩乆矣大抵喪于南朝壊于陳叔寳然今之業是者¶
茍不能求工於建安即江左矣茍不能求麗於江左即¶
南朝矣或遇為艷傷麗病者即南朝之罪人也吾唐來¶
有是業者言出天地外思出鬼神表讀之則神馳八極¶
<pb:KR3k0025_WYG_075-51a>¶
測之則心懐四溟磊磊落落真非世間語者雕金篆玉¶
牢竒籠怪百鍛為字千錬成句(皮日/休集)李賀元和中韓吏¶
部頗道其歌詩賀能探尋前事今古未嘗經道者賀未¶
死僕奴風騷可也(杜牧/之)子美之詩可謂無聲無臭也(方/干)¶
(文/集)潄滌萬物牢籠百態(唐文/粹)春杼弄湘綺陽林敷玉英¶
飄然飛動姿邈矣髙閒情後軍驚失歩前脩敢争衡才¶
兼荆衡秀氣助瀟湘秋(釋皎然讀/張曲江詩)曹植詩其原出於國¶
風其骨氣髙竒辭彩華茂情兼雅怨體備文質燦溢今¶
<pb:KR3k0025_WYG_075-51b>¶
古卓爾不羣(鍾嶸/詩評)漢班媫妤詩其源出於李陵團扇短¶
章詞㫖清婉得匹婦之致侏儒一節可以知其工矣孔¶
氏之門如用詩則公幹升堂景陽潘陸可坐於廊廡間¶
矣(梁征逺/詩品)任昉動輙用事所以詩不得竒　潘安仁詩¶
其源出於仲宣翰林歎其翩翩如翔禽之有羽毛衣皮¶
之有綃縠謝鯤云潘詩爛如錦舒無處不佳陸文如披¶
沙揀金徃徃得寳予嘗言陸才如海潘才如江　張茂¶
先詩其源出於王粲其體華艷興託不竒巧用文字務¶
<pb:KR3k0025_WYG_075-52a>¶
為妍冶雖名髙曩代而䟽亮之士猶恨其兒女情多風¶
雲氣少謝康樂云張公雖復千篇猶一體爾　郭景純¶
詩憲章潘岳文體相輝彪炳可玩始變中原平淡之體¶
故稱中興第一翰林以為詩首但遊仙之作詞多慷慨¶
乖逺𤣥宗矣而云柰何虎豹姿又云戢翼棲榛梗乃是¶
坎𡒄詠懐非列仙之趣也　陶彭澤詩其源出於應璩¶
又恊左思風力文體省静殆無長語每觀其文想見其¶
人至如懽言醉春酒入暮天無雲風華清靡豈直為田¶
<pb:KR3k0025_WYG_075-52b>¶
家語耶古今隠逸詩人之宗也　小謝才思富㨗恨其¶
蘭玉早彫長轡未騁秋懐搗衣之作雖靈運銳思何以¶
加焉(同/前)謝𤣥暉詩其源出於謝混㣲傷細宻一章之中¶
自有玉石然竒章秀句足使叔源失歩明逺變色晉宋¶
之際殆無詩乎義熈中以謝益壽殷仲文為華綺之冠¶
不競矣(鍾嶸/詩品)¶
本朝梁沈約曰詩病有八一曰平頭(第一第二字不得/與第六第七字同)¶
(聲如今日良宴㑹懽樂/難具陳今歡皆平聲)二曰上尾(第五字不得與第十/字同聲如青青河畔)¶
<pb:KR3k0025_WYG_075-53a>¶
(草欝欝園中/栁皆上聲)三曰蜂腰(第二字不得與五字同聲如聞/君愛我甘竊欲自修飾君甘皆)¶
(平聲欲飾/皆入聲)四曰鶴膝(第五字不得與第十五字同聲如/客從逺方來遺我一書札上言長)¶
(相思下言乆離/别來思皆平聲)五曰大韻(如聲鳴為韻上九字/不得用驚傾平榮字)六曰小¶
韻(除本韻一字外九字中不得/有兩字同韻如遥條不同句)七曰旁紐八曰正紐(十/字)¶
(内兩字雙聲為正紐若不共一紐而有雙/聲為旁紐如流乆為正紐流栁為旁紐)八種惟上尾¶
鶴膝最忌餘忌亦皆通　孫昱曰漢自韋孟李陵為四¶
五言之首建安以曹劉為絶唱阮籍詠懐束晢補亡頗¶
得其要永明文章散錯但類物色都乏興寄晩有詞人¶
<pb:KR3k0025_WYG_075-53b>¶
争立别體以難解為幽致以難字為新竒攻乎異端斯¶
亦太過　白樂天諷諭之詩長於激閒適之詩長於遣¶
感傷之詩長於切律詩百言以上長於贍五字七字百¶
言以下長於情(李淑/詩苑)古人詩有風定花猶落王荆公以¶
對鳥鳴山更幽本宋王籍詩對蟬噪林逾静上下句只¶
是一意風定花猶落鳥鳴山更幽則上句静中有動下¶
句動中有静(沈括存中/述筆談)吾觀少陵詩謂與元氣侔力能¶
排天斡九地壯顔毅色不可求(臨川/集)觀彭澤詩初若散¶
<pb:KR3k0025_WYG_075-54a>¶
緩不收反復不已乃識其竒趣(東坡/集)釋皎然曰詩有四¶
不四深二要二廢四離六迷七至七徳四不謂氣髙而¶
不怒力勁而不犯情多而不暗才贍而不踈四深謂氣¶
象氲氛深於體勢意度盤薄深於作用用律不滯深於¶
聲對用事不直深於義類二要謂要力全而不苦澁要¶
氣足而不怒張二廢謂雖欲廢巧尚直而神思不得直¶
雖欲廢言尚意而典麗不得遺四離謂欲道情而離深¶
僻欲經史而離書生欲髙逸而離濶逺欲飛動而離輕¶
<pb:KR3k0025_WYG_075-54b>¶
浮六迷謂以虗大為髙古以緩慢為淡竚以詭差為新¶
竒以錯用意為獨善以爛熟為隠約以氣劣弱為容易¶
七至謂至險而不僻至竒而不差至苦而無迹至近而¶
意逺至放而不迂至難而狀易至麗而自然七徳謂識¶
理髙古典麗風流精神質幹體裁　詩有三偷偷語最¶
是鈍賊如傳長日月光太清陳後主日月光天徳是也¶
偷意事雖可罔情不可原如栁渾太液㣲波起長楊髙¶
樹秋沈佺期小池殘暑退髙樹早涼歸是也偷勢才巧¶
<pb:KR3k0025_WYG_075-55a>¶
意精名無朕跡盖詩人偷狐白裘手也如𥞇康目送歸¶
鴻手揮五絃王昌齡手攜雙鯉魚目送千里鴈是也　唐¶
上官儀曰詩有六對一曰正名對天地日月是也二曰¶
同類對花葉草芽是也三曰連珠對蕭蕭赫赫是也四¶
曰雙聲對黄槐緑栁是也五曰疊韻對彷徨放曠是也¶
六曰雙擬對春樹秋池是也又曰詩有八對一曰的名¶
對送酒東南去迎琴西北來是也二曰異類對風織池¶
間樹蟲穿葉上文是也三曰雙聲對秋露香佳菊春風¶
<pb:KR3k0025_WYG_075-55b>¶
馥麗蘭是也四曰疊韻對放蕩千般意遷延一介心是¶
也五曰聯綿對殘河若帶初月如眉是也六曰雙擬對¶
議月眉欺月論花頰勝花是也七曰迴文對情新因意¶
得意得逐情新是也八曰隔句對相思復相憶夜夜淚¶
沾衣空歎復空泣朝朝君未歸是也(李淑詩/苑類格)王荆公以¶
李太白杜子美韓退之歐陽永叔詩編為四家集以歐¶
公居太白之上公曰太白詞語迅快然十句九句婦人¶
酒耳(冷齋/夜話)詩者不可言語求而得必將深觀其意焉故¶
<pb:KR3k0025_WYG_075-56a>¶
其譏刺是人也不言其所為之惡而言其爵位之尊車¶
服之美而民疾之以見其不堪也君子偕老副笄六珈¶
赫赫師尹民具爾瞻是也其頌美是人也不言其所為¶
之善而言其容貌之盛冠佩之華而民安之以見其無¶
媿也緇衣之宜兮敝予又改為兮服其命服朱芾斯皇¶
是也(東坡/集)詩欲其好則不能好矣王介甫以工蘓子瞻¶
以新黄魯直以竒而杜子美詩竒常工易新陳莫不好¶
也　鮑昭詩華而不弱陶潜詩切於事情但不文耳¶
<pb:KR3k0025_WYG_075-56b>¶
杜之詩法韓之文法也詩文各有體韓以文為詩杜以¶
詩為文故不工耳蘓子瞻曰子美之詩退之之文魯公¶
之書皆集大成者也學詩當以子美為師有規矩故可¶
學退之於詩本無解處以才髙而好耳淵明之為詩冩¶
其胷中之妙耳學杜不成不失為工無韓之才與陶之¶
妙而學其詩終為樂天耳(陳後山/詩話)學老杜詩所謂刻鵠¶
不成尚類鶩也學晩唐諸人詩所謂作法於涼其弊猶¶
貪作法於貪弊將若何　李白歌詩度越六代與漢魏¶
<pb:KR3k0025_WYG_075-57a>¶
樂府争衡　元祐初與秦少游張文潜論詩二公初謂¶
不然乆之東坡先生以為一代之詩當推魯直二公遂¶
捨舊而圗新其初改轅易轍如枯絃敝軫雖成聲而跌¶
宕不滿人耳少焉遂使師曠忘味鍾期改容也(黄魯/直)詩¶
以聲律為竅物象為骨意格為髓(梅堯/臣)公詩周魯後(後/山)¶
晩唐詩多小巧無風騷氣味　詩人之作也窮通之分¶
可觀王建詩寒碎故仕終不顯李洞詩窮悴故竟不第¶
韋莊詩壯故至台輔何瓉詩愁未幾而卒(詩話/總龜)唐末之¶
<pb:KR3k0025_WYG_075-57b>¶
詩近於鄙俚(墨客/揮犀)謝朓月嘗語沈約曰好詩圓美流轉盖¶
謂詩貴圓熟也余以為圓熟多失之平易老硬多失之¶
乾枯　學詩如學仙時至骨自換　山谷云詩意無窮¶
人才有限以有限之才追無窮之意雖少陵淵明不得¶
工也然不易其意而造其語謂之換骨法規模其意而¶
形容之謂之奪胎法　曽子固曰詩當使人一覽語盡¶
而意有餘　孟郊死𦵏北邙山日月風雲頓覺閒天恐¶
文章聲斷絶故留賈島在人間　錢惟演劉筠首變詩¶
<pb:KR3k0025_WYG_075-58a>¶
格　聖俞子美齊名於當時而二家詩體特異子美筆¶
力豪傑以超邁横絶為竒聖俞覃思精㣲以深逺閒淡¶
為意各極其長雖善論者不能優劣余水谷夜行詩略¶
道其一二云子美氣方雄萬竅號一噫有時肆顛狂醉¶
墨灑滂沛譬如千里馬已發不可殺盈前盡珠璣一一¶
難揀汰梅公事清淺石齒潄寒瀬作詩三十年視我猶¶
後輩文詞愈清新心意雖老大有如妖嬈女老自有餘¶
態近詩尤苦硬咀嚼若難嘬又如食橄欖真味乆愈在¶
<pb:KR3k0025_WYG_075-58b>¶
蘓豪以氣轢舉世徒驚駭梅窮獨我知古貨今難賣語¶
雖非工謂粗得髣髴然不能優劣(詩話/總龜)白樂天詩曰無¶
事日月長不羈天地濶此達者之詞也孟東野詩曰出¶
門即有礙誰謂天地寛此褊狹者之詞也(青箱雜/記不同)¶
　　　詩¶
史賈島為詩苦吟值公卿不覺李賀未始立題然後¶
為詩如他人牽合程課者每旦出小奚奴背古錦&KR0504;遇¶
所得書投&KR0504;中及暮歸足成之(新唐書/本傳)¶
<pb:KR3k0025_WYG_075-59a>¶
傳記賀知章乗醉賦詩問左右紙多少紙盡思窮(傳異/志)¶
賈島一日驢上吟得鳥宿池邉樹僧敲月下門初欲着¶
推字又欲着敲字鍊之未定遂於驢上作推敲勢不覺¶
行半坊觀者訝之時韓公權京尹意思清嚴威振紫陌¶
經第三隊呵唱島猶手勢未已俄為官者推下驢擁至¶
馬前島方覺悟頋問欲責之島具對偶然一聯吟欠一¶
字未定神遊詩府致衝大官公立馬良乆思之謂島曰¶
作敲字佳矣遂與島同入府署後為僧改名無本(鑑戒/録)¶
<pb:KR3k0025_WYG_075-59b>¶
寳歴中楊相嗣復具慶下繼放兩榜時先僕射自洛入¶
覲嗣復率生徒迎於潼闗既回大宴新昌里第諸生翼¶
坐元白俱在賦詩唯楊汝士詩後成最佳元白嘆服醉¶
歸曰我今日壓倒元白其詩警句云文章舊價留鸞掖¶
桃李新隂在鯉庭(摭/言)唐人燕集必賦詩推一人擅塲郭¶
曖尚升平公主盛集李端擅塲送劉相廵江淮錢起擅¶
塲(李肇/國史)張逈少夢五色雲自天而下取一團吞之遂精¶
於詩有寄逺云錦字憑誰達閒亭草又枯夜長燈影滅¶
<pb:KR3k0025_WYG_075-60a>¶
天逺雁聲孤蟬鬢彫將盡虬髭自此無幾回愁不語因¶
看朔方圖僧齋已改為虬髭黒在無逈遂拜為一字師¶
(南唐/野史)元白酬和千篇元守浙東白牧蘓䑓置驛逓詩筒¶
有云有月多同賞無盃不共持其句暗合處(唐潘逺/紀聞談)¶
集示我百篇文詩家一標凖　新詩錦不如　春興不¶
知凡幾首衡陽紙價頓能髙　詩成覺有神詩卷長留¶
天地間　為人性僻躭佳句語不驚人死不休　苦思¶
緣詩痩　思飄雲物外律中鬼神驚　光禄最能詩¶
<pb:KR3k0025_WYG_075-60b>¶
賦詩賓客間揮洒動八垠乃知盖代手才力老益神¶
最傳佳句寰區滿(杜/詩)興酣落筆摇五岳詩成嘯傲凌滄¶
洲(李太/白集)詩成鏘若金和絲　秋冷切骨玉聲寒　翦截¶
五言兼用鉞陶鈞六義别開爐　詩鋒森然少有敢當¶
者　詩到元和體變新(白侍/郎詩)纎新撩造化澒洞斡陶甄¶
　開拆新詩展大璆明珠炫轉玉香浮　捜天斡地覔¶
詩情　詩新灌玉壺　牛童馬走能吟元白之詩(元稹/白集)¶
(序/)横空盤硬語妥帖力排奡　雕琢愁肝腎險語破鬼¶
<pb:KR3k0025_WYG_075-61a>¶
膽髙詞嫓皇墳　金石出聲音宫商發闗鍵　腸胃遶¶
萬象精神驅五兵　及其為詩劌目鈢心物迎鏤解鈎¶
章棘句搯擢胃腎神施鬼設聞見層出惟其大放厥詞¶
而與世採掇人皆刼刼我獨有餘(韓/集)勢吞萬象髙秀奪¶
五岳雄　吟哦無滓韻言語多古腸(孟東/野)翰墨動新文¶
(孟浩/然)詩思清人骨(韋應/物)左攬工部袂右拍翰林肩(杜荀/鶴集)¶
江南煙翠多在句中(李義/山文)麗不葩芬苦不癯棘(方雄/飛文)一¶
日不作詩心源如廢井筆硯為轆轤吟詠作縻綆朝來¶
<pb:KR3k0025_WYG_075-61b>¶
重汲引依舊得清冷(賈浪/仙)君詩多態度藹藹春空雲(韓/集)¶
詩句遍傳天下口(張文/昌)詠傷松桂青山痩取盡珠璣碧¶
海愁　孤情逈出鸞凰逺健思潜捜湖海愁　自從東¶
野先生死側近雪山得散行　吟損秋天月不明(王建/詩)¶
曹劉須在指揮中　古風無敵手　欲識為詩苦秋霜¶
若在心　詩冷語多尖　命代風騷將誰登李杜壇少¶
陵鯨海動翰苑鶴天寒(杜牧/之)乾坤有淸氣散入詩人脾¶
(唐文/粹)撐腸裂月恊作者之肝脾(司空圖與王/駕評詩書)逸歌長句¶
<pb:KR3k0025_WYG_075-62a>¶
駿發蹈厲穿天心出月脇意外驚人語(皇甫/湜)¶
本朝有病瘧者杜子美曰誦吾詩可治乃令誦手提髑¶
髏血模糊疾果愈(古今/詩話)霜寒入毛骨淸響哀愈長(歐公/集)¶
空腸出秀句吟嚼五味足　先生筆力吾畏蹙&KR0191;倒謝¶
鮑跨徐庾偶然談笑得佳篇便恐流傳成樂府　詩句¶
明朝萬口傳　新詩嚼雪風　嶮語壓衰翁(坡/詩)李長吉¶
歌云天若有情天亦老石曼卿對月如無恨月長圓(歐/公)¶
(詩/)詩人雕刻閒草木捜抉肝腎神應哭　好語仍破的¶
<pb:KR3k0025_WYG_075-62b>¶
　公仍句句有絃歌　苦語凉肝肺　清詩要淘煉乃¶
得鉛中銀(坡/詩)脫手新詩萬口傳　句裏江山隨指顧(後/山)¶
淸警殊非俗腑腸(僧參/寥子)白樂天每作詩令老嫗解之問¶
曰解否嫗曰解則錄之不解又易之故唐末之詩近於¶
鄙俚也(墨客/揮犀)王仁裕著詩萬首謂之詩窖子亦曰千篇¶
集(前進士髙若/訥後史補)鄭谷在袁州齊已攜詩詣之有早梅詩¶
云前村深雪裏昨夜數枝開谷曰數枝非早也未若一¶
枝齊已不覺下拜自是士林以谷為一字師(陶岳五/代補)世¶
<pb:KR3k0025_WYG_075-63a>¶
間好句世人共(東/坡)¶
　　　史筆¶
經動則左史書之言則右史書之(記/)國史明乎得失之¶
迹(詩大/序)¶
子孟子太熈之後述史者幾乎詈矣故君子沒稱焉¶
使陳壽不美於史遷固之罪也使范寗不美於春秋歆¶
向之罪也　史之失自遷固始也記繁而志寡　子曰¶
非至公不及史也(文中/子)¶
<pb:KR3k0025_WYG_075-63b>¶
史春秋者魯史記之名也記事者以事繫日以日繫月¶
以月繫時以時繫年所以記逺近别同異也故史之所¶
記必表年以首事年有四時故錯舉以為所記之名也¶
周禮有史官掌邦國四方之志諸侯亦各有國史大事¶
書之於䇿小事簡牘而已孟子曰楚謂之檮杌晉謂之¶
乗而魯謂之春秋其實一也周徳既衰官失其守上之¶
人不能使春秋昭明赴告策書諸所記注多違舊章仲¶
尼因魯史䇿書成文考其真偽而志其典禮上以遵周¶
<pb:KR3k0025_WYG_075-64a>¶
公之遺制下以明將來之法其教之所存文之所害則¶
刋而正之以示勸戒其餘皆即用舊史史有文質辭有詳¶
畧不必改也故傳曰其善志也又曰非聖人孰能修之¶
盖周公之志仲尼從而明之左丘明受經於仲尼以為¶
經者不刋之書也故傳或先經以始事或後經以終義¶
或因經以辨理或錯經以合異隨義而發其例之所重¶
舊史遺文畧不盡舉非聖人所修之要故也身為國史¶
躬覽載籍必廣記而備言之其文緩其㫖逺將令學者¶
<pb:KR3k0025_WYG_075-64b>¶
原始要終尋其枝葉究其所窮優而游之使自求之厭¶
而飫之使自趨之若江海之津膏澤之潤渙然氷釋怡¶
然理順然後為得也其發凡以言例皆經國之常制周¶
公之垂法史書之舊章仲尼從而修之以成一經之通¶
體其㣲顯闡幽裁成義類者皆據舊例而發義指行事¶
以正褒貶諸稱書不書先書故書不言不稱書曰之類¶
皆所以起新舊發大義謂之變例然亦有史所不書即¶
以為義者此盖春秋新意故傳不言凡曲而暢之也其¶
<pb:KR3k0025_WYG_075-65a>¶
經無義例因行事而言則傳直言其歸趣而已非例¶
也故發傳之體有三而為例之情有五一曰㣲而顯文¶
見於此而起義於彼稱族尊君命舍族尊夫人梁亡城¶
緣陵之類是也二曰志而晦約言示制推以知例參㑹¶
不地與謀曰及之類是也三曰婉而成章曲從義訓以¶
示大順諸所諱避璧假許田之類是也四曰盡而不汙¶
直書其事具文見意丹楹刻桷天王求車齊侯獻㨗之¶
類是也五曰懲惡而勸善求名而亡欲盖而彰書齊豹¶
<pb:KR3k0025_WYG_075-65b>¶
盗三叛人名之類是也推此五體以尋經傳觸類而長¶
之附于二百四十二年行事王道之正人倫之紀備矣¶
或曰春秋以錯文見義若如所論則經當有事同文異¶
而無其義者也先儒所傳者不盡然荅曰春秋雖以一¶
字為褒貶然皆須數句以成言非如八卦之爻可錯綜¶
為六十四也固當依傳以為斷古今言左氏春秋者多¶
矣今其遺文可見者有十數家大體轉相祖述進不得¶
為錯綜經文以盡其變退不守丘明之傳於丘明之傳¶
<pb:KR3k0025_WYG_075-66a>¶
有所不通皆沒而不說而更膚引公羊穀梁適足自亂¶
預今所以為異專修丘明之傳以釋經經之條貫必出¶
於傳傳之義例總歸諸經凡推變例以正褒貶簡二傳¶
而去異端盖丘明之志也其有疑錯則備論而闕之以¶
俟後賢然劉子駿剏通大義賈景伯父子許惠卿皆先¶
儒之美大者也末有頴子嚴者雖淺近亦復名家故特¶
舉劉賈許頴之違以見異同分經之年與傳之年相附¶
比其義類各隨而解之名曰經傳集解又别集諸例及¶
<pb:KR3k0025_WYG_075-66b>¶
地名譜第歴類數相與為部凡四十五部十五卷皆顯¶
其異同從而釋之名曰釋例將令學者觀其所聚同異¶
之說釋例詳之也(左傳杜/預序)一字之褒寵踰華衮之贈片¶
言之貶辱過市朝之撻徳之所助雖賤必申義之所抑¶
雖貴必屈故附勢匿非者無所逃其罪潜徳獨運者無¶
所隠其名(范寗春秋/榖梁傳)司馬遷據左氏國語采世本戰國¶
䇿述楚漢春秋接其後事訖于大漢其言秦漢詳矣至¶
於采經摭傳分散數家之事甚多䟽略或有抵牾亦其¶
<pb:KR3k0025_WYG_075-67a>¶
渉獵者廣博貫穿經傳馳騁古今上下數千年間斯以¶
勤矣又其是非頗謬於聖人論大道則先黄老而後六¶
經序遊俠則退處士而進姦雄述貨殖則崇勢利而羞¶
貧賤此其所蔽也然自劉向揚雄博極羣書皆稱遷有¶
良史之才服其善序事理辨而不華質而不俚其文直¶
其事核不虗美不隠惡故謂之實録(西漢司/馬遷傳)司馬喜生¶
談為太史公談生遷為太史令紬史記石室金匱之書¶
(前漢/本傳)武帝始置太史天下記書先上太史副上丞相故¶
<pb:KR3k0025_WYG_075-67b>¶
司馬談父子世居此職得撰史記(本/傳)古之王者世有史¶
官君舉必書左史記言右史記事事為春秋言為尚書¶
(前漢/藝文)班彪續司馬遷後傳數十篇未成而明帝命其子¶
固續之固以史遷所記乃以漢氏記百王始末非其義¶
也大漢當可獨立一史故上自髙祖下至王莽為記表¶
傳志九十九篇(後漢/本傳)司馬遷班固父子其言史官載籍¶
之作大義燦然著矣議者咸稱二子有良史之才遷文¶
直而事覈固文贍而事詳若固之序事不激詭不抑抗¶
<pb:KR3k0025_WYG_075-68a>¶
贍而不穢詳而有體使讀之者亹亹而不厭信哉其能¶
成名也(東漢班/固傳)二班懐文裁成帝墳比良遷董兼麗卿¶
雲(東漢/二班)古者天子諸侯有事必告於廟廟有二史左史¶
記言右史記動　得失一朝榮辱千載(後漢/荀恱)韋昭領國¶
史吴主欲為其父作紀昭曰文皇不登帝位當為傳不¶
當為紀(通鑑晉/世祖)陳壽撰魏吴蜀三國志丁儀丁廙有盛¶
名於魏壽謂其子曰若覔千斛米見與當為尊公作佳¶
傳丁不與之竟不為立傳(晉書陳/壽傳)陳壽為諸葛書佐得¶
<pb:KR3k0025_WYG_075-68b>¶
撻后論武侯云應變將畧非其所長(後魏/書)魏收納爾朱¶
榮之子金减其惡而増其善衆口喧然號為穢史　收¶
所引史官恐其陵逼唯取學流先相依附者其房延祐¶
辛元稹陸仲讓雖夙渉朝位並非史才刁柔裴昂之以¶
儒業見知全不堪編緝髙孝幹以左道求進修史諸人¶
宗族姻戚多被書録飾以美言收頗急碎不甚能平夙¶
有怨者多沒其善每言何物小子敢共魏收作色舉之¶
則使上天按之當使入地　魏收曰願秉直筆東觀(北/史)¶
<pb:KR3k0025_WYG_075-69a>¶
(魏收/傳)宋魏以降南北分治各有國史互相排黜南謂北¶
為索虜北謂南為島夷(唐李延/壽記)晉秘書監太原孫盛作¶
晉春秋直書時事大司馬温見之怒謂盛子曰枋頭誠¶
為失利何至乃如尊君所言若此史遂行自是闗君門¶
戸事其子遽拜請改之時盛年老家居性方嚴有軌度¶
諸子乃共號泣稽顙請為百口計盛大怒不許諸子遂¶
私改之盛已寫别本傳之外國(晉海西/公記)王韶之私撰晉¶
陽秋成時人謂之宜居史職即除著作郎使續後事訖¶
<pb:KR3k0025_WYG_075-69b>¶
義熈九年叙事辭論可觀為後世佳史裴松之字世期¶
注陳壽三國志松之鳩集傳記廣増異聞既成奏之上¶
覽之曰裴世期為不朽矣(宋/書)元魏髙允曰夫史籍帝王¶
之實録將來之炯誡今之所以觀徃後之所以知今是¶
以言行舉動莫不備載故君人謹焉崔浩私欲沒其公¶
亷愛憎蔽其直理此浩之責也至於書朝廷起動之跡¶
言國家得失之事此為史之本體未易多違(北史/本傳)劉泊¶
曰使遂良不記天下亦記之矣(唐/書)上謂監修國史房𤣥¶
<pb:KR3k0025_WYG_075-70a>¶
齡曰前世史官所記皆不令人主見之何也對曰史官¶
不虗美不隠惡若人主見之必怒故不敢獻也(唐太/宗)吴¶
競撰則天實録言宋景激張說使證魏元忠事說修史¶
見之知競所為謬曰劉五殊不相假借競起曰此乃競¶
所為史草具在不可使明公枉怨死者同僚皆失色其¶
後說隂祈競改數字競終不許曰若狥公請則此史不¶
為直筆何以取信於後世吴競叙事簡核號良史(唐書/本傳)¶
古之國史皆自出一家如魯漢之丘明子長晉齊之董¶
<pb:KR3k0025_WYG_075-70b>¶
狐南史咸能立言不朽蔵諸名山未聞籍以衆功方云¶
絶筆唯後漢東觀大集羣儒著述無主條章靡立由是¶
伯度譏其不實公理以為可焚張蔡二子訊之於當代¶
傳范兩家嗤之於後葉今史司取士有倍東京人自以¶
為荀袁家自稱為政駿每欲記一事載一言皆閣筆相¶
視含毫不斷故首白可期而汗青無日其不可一也前¶
後郡國計書先上太史副上丞相後漢公卿所撰始集¶
公府乃上蘭臺由是史官所修載事為博原自近古此¶
<pb:KR3k0025_WYG_075-71a>¶
道不行史臣編録自詢採而左右二史闕注起居衣冠¶
百家罕通行狀求風俗於州郡聽視不該討㳂革於臺¶
閣簿籍難見雖使尼父再世猶且成其管窺况限以中¶
才安能遂其博物其不可二也昔董狐之書弑也執簡¶
以徃而近代史局皆通籍禁門幽居九重欲人不見尋¶
其義者由杜彼顔面防諸請謁故也然今館中作事多¶
士如林皆願長喙無聞&KR0008;舌倘有五始初成一字加貶¶
言未絶口而朝野具知筆未棲毫而縉紳咸誦夫孫盛¶
<pb:KR3k0025_WYG_075-71b>¶
實録取嫉權門王邵直書見讐貴族人之情也能無畏¶
乎其不可三也古者刋定二史纂成一家體綂各殊指¶
歸咸别夫尚書之教以䟽通知逺為主春秋之義以懲¶
惡勸善為先史記則退處士而進姦雄漢書則抑忠臣¶
而飾主闕斯並曩賢得失之例良史是非之筆作者言¶
之詳矣頃者史臣多取監修楊令公則云必須直詞宋¶
尚書則謂宜多隠惡十羊九牧其事難行一國三公適¶
從焉在其不可四也切以史置監修雖無古式尋其名¶
<pb:KR3k0025_WYG_075-72a>¶
號可得而言矣言監者盖總領之義耳如剏紀編年則¶
年有斷限草傳叙事則事有豐約或可畧而不畧或應¶
書而不書此刋削之任也屬詞比事勞逸宜均揮鈆奮¶
墨勤惰須等某表某篇付之此職某記某傳歸之此官¶
此詮配之理也斯並宜明立例條審定區域儻人思自¶
勉則書可立成今監之者既不指受修之者又無遵奉¶
用使争學茍且務相推避坐變炎凉徒延嵗月其不可¶
五也　鄭惟忠嘗問劉子𤣥曰自古以來文士多而史¶
<pb:KR3k0025_WYG_075-72b>¶
才少何也對曰史才須有三長謂才也學也識也夫有¶
學而無才亦猶有良田萬頃黄金滿籯而使愚者營生¶
終不敢致於貨殖者矣如有才而無學亦猶思兼匠石巧¶
若公輸而家無楩楠斧斤終不果成其宫室者矣(舊唐/劉子)¶
(𤣥/傳)史官權重宰相能制人主史官兼制死生(唐書朱/敬則)蔣¶
楷三世修國史世稱良筆　劉允濟修國史嘗曰史官¶
善惡必書使驕主賊臣懼而班生受金陳壽乞米　唐¶
李延壽本魏登國元年盡隋義寧二年作記傳謂之北¶
<pb:KR3k0025_WYG_075-73a>¶
史本宋永初元年盡陳禎明三年作記傳謂之南史凡¶
八代合二書百八十篇其書頗有條理刋落穰辭過本¶
書逺甚(唐書/本傳)韓愈為順宗實録議者閧然不息卒竄定¶
無完篇(唐栁/芳賛)李翺以史官記事不實奏曰凡人事迹非¶
大善大惡則衆人無由得知舊例皆訪於人又取行狀¶
為據今之行狀者多是其門生故吏莫不虗美於受恩¶
之地(唐/書)上就起居舍人魏謩取記注觀之謩不可曰記¶
注兼書善惡所以謹戒人君陛下但力為善不必觀史¶
<pb:KR3k0025_WYG_075-73b>¶
上曰朕向嘗觀之對曰此向日史官之罪也若陛下自¶
觀史則史官必有所諱避何以取信於後上乃止(通鑑/唐文)¶
(宗/紀)¶
傳記太史公發憤作史記一百三十篇(西京/雜記)自昔史氏¶
所書兩人一事則曰語某人傳晉書載王緼陳祖訥奕¶
棋一段幾二百字兩傳俱在焉此文煩矣(孔氏/雜記)英賢書¶
之則與日月長懸不書則與煙塵俱滅　彰善癉惡不¶
避強禦晉之董狐齊之南史此其上也(史/通)自永和以來¶
<pb:KR3k0025_WYG_075-74a>¶
三百餘年稱王者十六君皆目睹其事國亡之後史書¶
皆非實録今人亦生愚死智惑已甚矣生時庸人其死¶
也碑文墓誌窮天地之大徳盡生民之能事生為盗跖¶
沒為夷齊妄言傷正華詞損實(後魏楊/衍之)吹霜煦露寒暑¶
筆端(文心雕龍/論史傳)沈約修宋史書裴子野父子殊無令譽¶
云自松之已下無聞焉子野乃撰宋畧書沈約家世備¶
有醜聲某年某月斬旴&KR0455;太守沈璞於建鄴市璞約之¶
父也約見之乃削宋書子野亦削宋畧(隋後松芥/八代談藪)憎愛¶
<pb:KR3k0025_WYG_075-74b>¶
出於方寸與奪由其筆端　謬彼虗譽定為實録　子¶
長立記蔵於名山班固成書出自家庭陳壽為志刋於¶
私室　得失秉於片言是非由於一句談何容易可不¶
謹哉(史/通)¶
集世人論司馬遷班固之優劣多以固為勝余以為史¶
遷叙三千年事五十萬言固叙二百年事八十萬言煩¶
省不敵固之不如遷也良史述事善足以奬勧惡足以¶
鑒戒人道之常中流小事無足論又因循難易益不同¶
<pb:KR3k0025_WYG_075-75a>¶
矣又遷為蘓秦張儀范雎蔡澤作傳逞辭流離亦足明¶
其大才也此真所以為良史也(張甫名士/優劣論)自史記班漢¶
以來秉史筆者予盡知其人矣言東漢有若陳宗尹敏¶
伏無忌邉韶崔寔馬日磾蔡邕盧植司馬班彪華嶠范¶
&KR0110;袁寵言三國志有若衛顗繆襲應璩王沈傳𤣥茅矔¶
薛瑩華覈陳壽言晉洛京史有若陸機史晳王詮子隠¶
言江左史有若鄧燦孫盛王韶之檀道鸞何法盛臧榮¶
緒言宋史有若何承天裴松之蘓寳圭沈約裴子野言¶
<pb:KR3k0025_WYG_075-75b>¶
齊史有若江文通吴均言梁史有若周興嗣鮑行卿何¶
之元劉璠言陳史有若顧野王傳宰陸瓊姚察察子思¶
㢘言十六國史有若崔鴻言魏史有若鄧淵崔浩浩弟¶
覽髙允張偉劉横李彪鄭巒温子昇魏收言北齊史有¶
若祖孝徵陸元規楊休之杜台卿崔子發李徳林徳林¶
子百藥言後周史有若栁虬牛𢎞令狐徳棻岑文本言¶
隋書有若王邵王胃顔師古孔頴達于志寧李延壽言¶
皇家受命有若温大雅魏鄭公房梁公長孫趙公許敬¶
<pb:KR3k0025_WYG_075-76a>¶
宗劉𦙍之楊仁卿顧𦙍牛鳳及劉子𤣥朱敬則徐堅次¶
而修者亦近耳目劉軒作唐之一經垂之於無窮誅姦¶
䛕於既死發潜徳之幽光　今之所以知古後之所以¶
知今不可口傳必憑諸史　孔子作春秋也諸侯用夷¶
禮則夷之夷而進於中國則中國之孔子聖人作春秋¶
辱於魯衛陳宋齊楚卒不遇而死齊太史兄弟幾盡左¶
丘明紀春秋時事以失明司馬遷作史記刑誅班固瘐¶
死陳壽起又廢卒亦無所至王隠謗退死家習鑿齒無¶
<pb:KR3k0025_WYG_075-76b>¶
一足崔浩范曄亦族魏收夭絶宋孝王誅死足下所稱¶
吴競亦不聞身貴而後有聞也夫為史者不有人禍必¶
有天刑豈可不畏懼而輕為之哉(韓/文)何不自著書實録¶
彼善人編為一家言以備史闕文(白/集)顯筆有流史于千¶
祀(杜牧/之)宰相升沉人於數十年間史官出沒人於千百¶
歳下是史官與宰相分挈死生權也(孫可/之文)文敵遷固直¶
如南董(皇甫/湜)筆端膚寸澤及天下(唐文/粹)史筆應令謟骨¶
羞(王建/集)馬遷班固咸有述作庶幾聖賢其於斟酌典謨¶
<pb:KR3k0025_WYG_075-77a>¶
表章㣲絶曽不能觸其籓籬者也魏晉之際失何足云¶
中原板蕩史道息矣(陳叔/達)¶
本朝聊借舊史誅姦彊(坡/詩)新唐書叙事好簡畧其詞簡¶
故其事多鬱而不明此作史之弊也且文章豈有繁簡¶
必欲多則文冗而不足讀必欲簡則僻澁令人不喜假¶
令新唐書載卓文君事不過止曰少嘗竊卓氏如此而¶
班固載此事乃近五百字讀之不覺其繁也且文君之¶
事亦何補於天下後世哉作史之法不得不如是故謂¶
<pb:KR3k0025_WYG_075-77b>¶
文如風行水上出於自然也若不出於自然而有意於¶
繁簡則失之矣唐書進表云其事則増於前其文則省¶
於舊且新唐書所以不如兩漢文章其病正在此兩句¶
也(劉語/之)唐李延壽著南北史粗傳作史之體故唐書本¶
傳亦謂其過本書逺甚然好述妖異兆祥謡䜟特為棄¶
猥　晉書為極多有甚害名教者如鄧攸棄子則攸之¶
滅天性何足為賢列女傳王渾見王濟趨庭曰生子如¶
此足慰人意妻鍾琰曰新婦得配參軍生子不翅如此¶
<pb:KR3k0025_WYG_075-78a>¶
何等語乃載之史冊謂之列女乎謝安捷書至還内屐¶
齒折謂之矯情鎮物安之過海風起浪湧諸人皆懼而¶
安自若又桓温欲害安與王坦之倒執手板而安神色¶
不變苻堅入冦獨無懼色如此之類也矯可乎故荆公¶
詩云彼哉斗筲人得喪皆驚怯妄言屐齒折吾欲刋史¶
牒盖深嫉作史者之謬也(遯齋/閒覽)范蔚宗黄憲傳最佳憲¶
初無事迹蔚宗直以語言模寫叔度形容體段使後世¶
見之此最妙處其他傳即馮衍馬援滕盖得二人文字¶
<pb:KR3k0025_WYG_075-78b>¶
照映便覺此傳不同以知班固前書不可及者亦得司¶
馬賈董諸人文字作皮草(歩里/客談)¶
　　　辨訛¶
史顔師古曰發縱讀為蹤蹟之蹤非也書本皆不為蹤¶
字自有逐蹤之狗不待人發也(西漢蕭/何傳註)周處風俗記仲¶
夏端五謂五月初五也今書端午其義無取予家元和¶
中端五詔書並無作午字(唐李正文/資暇集)近世作文者多以¶
青紫荷&KR0504;作使從使不知其誤晉輿服志曰八座尚書¶
<pb:KR3k0025_WYG_075-79a>¶
則荷(上/聲)紫以生紫為拾&KR0504;綴之服外加於左肩至南史¶
周捨問劉杳曰尚書著紫荷&KR0504;相傳云挈&KR0504;竟何所出¶
杳曰張安世傳云持槖簮筆今世以侍從為持槖則誤¶
矣　風俗通曰無恙俗說疾也凡人相見及書問曰無¶
疾耶按上古之時草居霧宿恙噬蟲也食人心凡相勞¶
問者曰無恙乎非為疾也(藝文/類聚)南史顔延之詩曰五薦¶
不入朝一麾乃出守(延之攸賓以此自托古今詩話亦/載此事唯杜牧之為登樂詩亦云)¶
(擬把一麾江海去因此遂為故事今/世以守郡謂之把麾其誤有自來矣)于&KR0008;以樂曲有想¶
<pb:KR3k0025_WYG_075-79b>¶
夫憐其名不雅客曰南朝相府曽有瑞蓮故號相府蓮¶
後語訛矣(國史/補)¶
本朝毛詩出車曰畏此簡書者治竹然青作簡以書耳¶
今人直用紙名曰簡以通慶弔之禮說苑曰越襲吴吴¶
王將死曰吾不用子胥之言至於此死者有知吾何面¶
以見子胥也遂蒙絮覆面以死今人死以方帛覆面者¶
誤也　唐避代宗嫌名故民間呼山藥為薯藥又避英¶
宗嫌名遂改曰山藥自此全失其本稱矣　晉右軍王¶
<pb:KR3k0025_WYG_075-80a>¶
羲之好鵝後世以鵝為右軍(事物/紀原)惟桑與梓必恭敬止¶
謂桑梓以人賴其用故養而成之莫肯凌踐則有恭敬¶
之道父子相與豈特如人之親桑梓今乃言父母之邦¶
者必稱桑梓非也(温叟/詩話)山東曰朝陽山西曰夕陽故詩¶
曰度其夕陽又曰梧桐生矣于彼朝陽山西曰耳後人¶
便用夕陽忽西流然古人亦誤用乆矣(宋子京/作筆記)髙山仰¶
止景行行止景明也髙山則仰之明行則行之耳魏晉¶
間所謂景莊景儉等從一人差誤遂相承謬如郡守為¶
<pb:KR3k0025_WYG_075-80b>¶
一麾也(山/谷)俗呼人之妻父為嶽丈以泰山有丈人峯丈¶
人觀似亦有理也而呼妻母稱泰水此何義也晉樂廣¶
衛玠妻父也時稱氷清玉潤然則俗所謂岳丈當云樂¶
丈耳(本朝孫/正訓文)渭陽秦康公念母之詩也我見舅氏若母¶
存焉今世俗母在稱舅氏亦曰渭陽非也鄭風揚之水¶
云終鮮兄弟註云鮮寡也言忽兄弟争國寡於兄弟之¶
恩後世無兄弟者則稱終鮮失詩人之意　凡冬至啟¶
閉必書雲物今世以冬至為書雲節而夏至二分皆未¶
<pb:KR3k0025_WYG_075-81a>¶
嘗用豈未知道歟(管/見)荀子云蘭槐之根為芷蘭芷自兩¶
物又云蟹六跪而二&KR1722;蟹實八足不應言六跪荀卿楚¶
人蘭芷蟹皆楚地所有著書者既借物以為喻當能辨¶
物之形性不知何以致誤如此(遯齋/閒覽)𥞇叔夜與山巨源¶
絶交書云野人有快炙背而美芹子者欲獻之至尊後¶
世遂有獻芹之說予讀列子楊朱篇但云宋國有田夫¶
曰負日之暄人莫知之以獻吾君其室告之曰昔人有¶
美戎葵與芹子者對鄉豪稱之鄉豪聞之蜇於心惨於¶
<pb:KR3k0025_WYG_075-81b>¶
腹衆哂之此獻芹之說實無所出特𥞇叔夜合快炙背¶
美芹子者而言之耳(管/見)¶
　¶
　¶
　¶
　¶
　¶
　記纂淵海巻七十五¶
