# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:34.743359
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷六十六
<pb:KR3k0025_WYG_066-1a>¶
欽定四庫全書¶
　記纂淵海卷六十六　　　宋　潘自牧　撰¶
　　物理部¶
　　　物理盈虛¶
經日往則月來月往則日來日月相推而明生焉寒往¶
則暑來暑往則寒來寒暑相推而嵗成焉　日中則昃¶
月盈則食天地盈虛與時消息而况於人乎　遯者退¶
也物不可以終遯故受之以大壮　晉者進也進必有¶
<pb:KR3k0025_WYG_066-1b>¶
所傷故受之以明夷　物不可以終難故受之以解¶
升而不已必困故受之以困(易/)屈伸相推(易/畧)財聚則民¶
散財散則民聚(大/學)¶
子日中則移月滿則虧(老/子)物惡有滿而不覆者哉(家/語)川¶
竭而谷虛丘夷而淵實(荘/子)名遂身退天之道也(管子互/見知足)¶
再實之木其根必傷(文/子)¶
史甚美必有甚惡(左昭/十一)盛之有衰猶朝之必有暮也(西/漢)¶
(韓安/國𫝊)夫窮髙則危太滿則溢月盈則缺日中則移　福¶
<pb:KR3k0025_WYG_066-2a>¶
謙忌盛(後漢李/固𫝊)¶
𫝊記太嵗在丑乞漿得酒太嵗在已鬻妻賣子吉凶逓¶
代盈縮循環(劉知幾/史通)時屯必亨運䝉必正(顔延年/釋奠詩)人道¶
無乆盈(齊謳/行)前榮後枯相翻覆(李太/白集)盈虛倚伏去來之¶
不可常(柳/書)噫天地乆否忽泰則平日月乆昏忽開則明¶
雷霆乆息忽震則驚雲霧乆鬱忽散則清仲尼之道否¶
於周秦而昏於漢魏息於晉宋鬱於陳隋遇於吾唐萬¶
世之憤一韓而釋(皇甫湜請韓/公配享書)命屈於當代慶流於後¶
<pb:KR3k0025_WYG_066-2b>¶
昆(白/集)先緑亦先枯(白樂/天集)¶
本朝一年辛苦一冬閒(東坡/集)善乎司馬光之言曰天地¶
所生萬物止有此數不在民則在官譬如雨澤夏澇則¶
秋旱(東/坡)十年斂積用一朝驚濤破山風動地(後山嗚/呼行)¶
　　　朕兆¶
經履霜堅冰至象曰履霜堅冰隂始凝也馴致其道至¶
堅冰也(易/)如彼雨雪先集維霰　吉夢維何維熊維羆¶
男子之祥維虺維蛇女子之祥　室家溱溱(詩/)嗜欲将¶
<pb:KR3k0025_WYG_066-3a>¶
至有開必先　天降時雨山川出雲(禮/記)禍福将至善必¶
先知之不善必先知之　國家将興必有禎祥國家将¶
亡必有妖孽(中/庸)子曰余疇昔之夜夢坐奠於兩楹之間¶
余殆将死矣遂寢疾七日而歿(禮/記)¶
子目将眇者先觀秋毫耳将聾者先聞蚋聲(列/子)人之将¶
疾必先不甘粱肉之味國之将亡必先惡忠直之言(晏/子)¶
一葉落而知天下之秋(淮南/子)¶
史或呌於宋太廟曰譆譆出出鳥鳴於亳社如曰譆譆¶
<pb:KR3k0025_WYG_066-3b>¶
甲午宋大灾(左襄三/十年)晉文公過衛乞食於野人野人與¶
之塊公子怒欲鞭之子犯曰天賜也稽首受而載之(左/傳)¶
晉侯疾求醫於秦未至公夢疾為二豎子曰彼良醫也¶
懼傷我焉逃之其一曰居肓之上膏之下若我何醫至¶
曰疾不可為也在肓之上膏之下攻之不可達之不及¶
藥不至焉不可為也(左成/十年)周幽王二年西周三川皆震¶
伯陽甫曰周将亡矣昔伊洛竭而夏亡河竭而商亡(史/記)¶
(周本/紀)殷說夢發於傅巖周望兆動於渭濱(西漢班/固叙𫝊)福生¶
<pb:KR3k0025_WYG_066-4a>¶
有基禍生有胎(西漢枚/乗𫝊)岷山崩壅江三日江水竭劉向¶
大惡之昔岐山崩三川竭而幽王亡岐山者周所興也¶
漢家本起於蜀漢今所起之地山崩川竭殆必亡矣(通/鑑)¶
(漢成/帝紀)張掖柳谷口水溢涌寳石負圖状似靈龜立於川¶
西有石馬七及鳯凰麒麟白虎犧牛璜玦八卦列宿孛¶
彗之象于綽問鉅鹿張洊洊宻謂綽曰今漢已乆亡魏¶
已得之何所追興朕兆乎此石當今之變異而将來之¶
符瑞也(通鑑魏/明帝紀)孫峻與吳主謀置酒請諸葛恪恪将入之¶
<pb:KR3k0025_WYG_066-4b>¶
夜精爽擾動通夕不安又家數有妖怪恪疑之(魏髙貴/鄉公紀)¶
諺曰鷄夜鳴者不利行師犬羣嘷者宫室将空兵動馬¶
驚軍敗不歸(通鑑晉/武帝紀)杜淹曰齊之将亡作玉樹後庭花¶
其聲哀思行路聞之皆悲泣(通鑑唐/太宗紀)楊震不答州郡禮¶
命數十年後有鸛鵲銜三鱣魚飛集講堂前都講取魚¶
進曰凡鱣者卿大夫之服象也數三者三台也先生自¶
此升矣後位至太尉(東漢/本𫝊)孫皓時錢塘湖開或言天下¶
當太平青盖入洛陽時皓以問陳訓曰青盖入洛将有¶
<pb:KR3k0025_WYG_066-5a>¶
輿櫬銜璧之事尋而吳亡(晉/書)孫秀誣潘岳石崇為亂夷¶
三族石崇已在市岳後至崇曰安仁亦復爾耶岳曰可¶
謂白首同所歸岳金谷詩云投分寄石友白首同所歸¶
乃成其䜟(晉書潘/岳𫝊)魏武帝嘗夢有三匹馬在一槽中共¶
食其後宣帝及景文相繼為宰相遂傾曺氏(宋符/瑞志)朱异¶
初除中書郎時秋日始拜忽有飛蟬正集冠上時咸以¶
為蟬珥之兆八年改侍中(南史/本傳)王仁裕喜為詩其少也¶
嘗夢神剖其腸胃以西江水滌之顧見江中沙石皆為¶
<pb:KR3k0025_WYG_066-5b>¶
篆籕之文由是文思益進(五代/史)¶
𫝊記有星赤而芒角自東北西南流投於諸葛亮營三¶
投再還往大還小俄而亮卒(晉陽/秋)祥者福之先妖者禍¶
之先(吕氏/春秋)隋煬帝於宫中嘗小㑹為拆字顧蕭妃曰爾¶
能拆朕字否妃曰移左畫居右豈非淵字乎時人望多¶
歸唐公帝聞之不懌乃言吾不能知此事豈非聖人耶¶
於是姦蠧起於内盜賊攻於外(隋大/業記)乾鵲噪行人至蜘¶
蛛集百事喜(西京/雜記)蜀縣有火井漢室之隆則炎赫驕熾¶
<pb:KR3k0025_WYG_066-6a>¶
桓靈之際火勢漸㣲諸葛亮一闞而更盛(異/苑)桑榖共生¶
於朝一日而大拱武丁脩行諸侯來朝者六國武丁祭¶
有飛雉升鼎耳而雊三年重譯來朝者六國(尚書/大𫝊)¶
本朝月暈而風礎潤而雨(老/蘇)¶
　　　禍福¶
子禍莫大於不知足(老/子)為善者天報之以福為惡者天¶
報之以禍(家/語)禍福無不自己求之者(孟/子)福輕乎羽莫之¶
知戴禍重乎地莫之知避(荘/子)福莫長於無禍(荀子互/見知足)夫¶
<pb:KR3k0025_WYG_066-6b>¶
禍之來也人自生之福之來也人自成之禍與福同門¶
利與害為鄰(淮南/子)¶
史郤至曰禍之大者其何福之為(左成十/二年)能者養之以¶
福不能者敗以取禍(成十/三年)禍福無門唯人所召(左襄二/十三年)¶
福之至也人自生之禍之至也人自成之(史龜/䇿𫝊)朱英謂¶
春申君曰世有無妄之福又有無妄之禍(史春申/君𫝊)禍自¶
怨起福由徳興(西漢文/帝紀)福生有基禍生有胎(西漢枚乗/𫝊互見朕)¶
(兆/)夫吉凶之於人猶影響也而為善者得吉常多其不¶
<pb:KR3k0025_WYG_066-7a>¶
幸而罹於凶者有矣為惡者未始不及於凶其幸而免¶
者亦時有焉而小人之慮遂以為天道難知為善未必¶
福而為惡未必禍(歐陽公唐/史中宗贊)¶
集福種常有兆禍至豈無端(君子/行詩)凡禍福吉凶之來似¶
不在我惟君子得禍為不幸而小人得禍為常君子得¶
福為常而小人得福為不幸以其所為似有以取之也¶
必曰君子則吉而小人則凶者不可也(韓/文)¶
　　　毁譽¶
<pb:KR3k0025_WYG_066-7b>¶
經吾之於人也誰毁誰譽(論/語)¶
子有不虞之譽有求全之毁(孟/子)三代之善千嵗之積譽¶
也桀紂之謗千嵗之積毁也　譽生則毁隨之(淮南/子)我¶
未見聞謗而喜聞譽而懼者(文中/子)¶
史季布曰以一人譽召臣一人毁去臣(前漢季布𫝊/互入不審)毁¶
譽愛惡之原禍福之機也(魏志王/祖𫝊)毁譽脅於勢利(晉紀/縂論)¶
聞謗而怒者䜛之囮也見譽而喜者佞之媒也絶囮去¶
媒䜛侫逺矣(通鑑隋髙祖紀囮/余周切又五戈反)¶
<pb:KR3k0025_WYG_066-8a>¶
集凡人之獲謗譽於人者亦各有道君子在下位則多¶
謗在上位則多譽小人在下位則多譽在上位則多謗¶
(柳子厚/文謗譽)¶
　　　積漸¶
經剥床以膚凶　地中生木升君子以順徳積小以髙¶
大　小人以小善為無益而弗為也以小惡為無傷而¶
弗去也故惡積而不可掩罪大而不可解　非一朝一¶
夕之故其所由來者漸矣(易/)如彼雨雪先集維霰(詩/)今¶
<pb:KR3k0025_WYG_066-8b>¶
夫山一卷石之多及其廣大草木生之禽獸居之寳藏¶
興焉今夫水一勺之多及其不測黿鼉蛟龍魚鼈生焉¶
貨財殖焉　君子之道造端乎夫婦及其至也察乎天¶
地(中/庸)¶
子合抱之木生於毫末九層之䑓起於累土千里之行¶
始於足下(老/子)方寸之木可使髙於岑樓(孟/子)夫江始出於¶
岷山其源可以濫觴及其至於江津不舫舟不避風不¶
可以渉(家語又/荀子)江河之水非一源而流(墨/子)丘山積卑而¶
<pb:KR3k0025_WYG_066-9a>¶
為高江河合水而為大　日計之不足嵗計之有餘(荘/子)¶
山霤至柔石為之穿蝎蟲至弱木為之弊夫霤非石之¶
鑚蝎非木之蠧然而能以㣲脆之形陷堅剛之體豈非¶
積漸之致也乎(孔叢子互見/柔能勝剛)月不足而嵗有餘者也(管/子)¶
跬歩不休跛鼈千里累土不輟丘山崇成(荀/子)積土成山¶
風雨興焉積水成淵蛟龍生焉　積土謂之山積水謂¶
之海旦暮積謂之嵗積善而全盡謂之聖人　聖人者¶
人之所積也　不積蹞歩無以致千里不積小流無以¶
<pb:KR3k0025_WYG_066-9b>¶
成江河(荀/子)蚯蚓穿隄能漂一邑寸烟泄突致灰千室(劉/子)¶
水積則生吞舟之魚土積則生楩楠豫章(尹/子)三代之善¶
千嵗之積譽也桀紂之謗千嵗之積毁也(互見/毁譽)善積則¶
功成非積則禍極　江水之始出於岷山也可褰衣而¶
越也及至其下洞庭騖石城經丹徒起波濤舟航一日¶
不能濟也　若火之得燥水之得濕浸而益大　生木¶
之長不見其益有時而修砥礪磨礱莫見其損有時而¶
薄　夫積愛成福積怨成禍(淮南/子)¶
<pb:KR3k0025_WYG_066-10a>¶
史階之為禍(左隠/三年)積善在身猶長日加益而人不知也¶
積惡在身猶火之銷膏而人不見也　衆少成多積小¶
致鉅(董仲/舒𫝊)聚蚊成雷衆喣漂山(西漢中山/靖王勝𫝊)磨礱砥礪不¶
見其損有時而盡種植畜養不見其益有時而大積徳¶
累仁不知其善有時而用弃義背理不知其惡有時而¶
亡　太山之霤穿石單極之䋁斷幹水非石之鑚索非¶
木之鋸漸靡使之然也(枚乗/𫝊)安者非一日而安也危者¶
非一日而危也皆以積漸然不可不察也(前賈/誼𫝊)壊崖破¶
<pb:KR3k0025_WYG_066-10b>¶
岩之水源自涓涓干雲蔽日之木起於青葱(後漢丁/鴻𫝊)隄¶
潰蟻孔氣泄鍼芒(陳忠/𫝊)聚蚊成雷(第五/倫傳)積日成月(後/漢)積¶
忤生憎積順生愛(通鑑唐/𤣥宗紀)¶
𫝊記戎人生乎戎而戎言楚人生乎楚而楚言不知所¶
以受也今使戎人長乎楚楚人長乎戎則楚人戎言戎¶
人楚言也(吕氏春秋/互入慣習)¶
集水漸成江海(桓寛鹽/鐵論)膚寸自成霖(曹子/建詩)蟻孔潰河溜¶
沈傾山(𫝊子/由銘)髙以下基洪由纎積累㣲以著(張茂先/勵志詩)蟻¶
<pb:KR3k0025_WYG_066-11a>¶
壤漏山河絲淚銷金骨(選君子/有所思)堅冰作於履霜尋木起¶
於蘖栽(文/選)還聞膚寸隂能致彌天澤　蚊聚雷侵室¶
山漸而髙澤積而長(劉賓/客集)直從萌芽㧞髙自毫末始¶
千里始足下髙山起㣲塵　繡始一縷萬縷相續(白侍/郎集)¶
涓涓不遏終變桑田燄燄不除方燎原野(陸宣/公文)溜之細¶
穿石綆之細斷幹　雖一勺而進可以浸天壤一拳之¶
積可以鎮方域　積訛成蠧(唐文/粹)一息之波流於無垠¶
(皮日/休集)本從敲石光遂致烘天熱(劉禹/錫詩)¶
<pb:KR3k0025_WYG_066-11b>¶
本　沔彼濫觴蛙跳鯈逰溢而懐山神禹所憂　一炬¶
有燎原之憂而濫觴有滔天之禍(東/坡)冉冉百尺松起自¶
一寸根(欒城/集)宦者之禍始於明皇盛於肅代成於徳宗¶
極於昭宗(司馬温公通/鑑唐昭宗論)¶
　　　漸染¶
經卿士師師非度(互見/同惡)敝化奢麗萬世同流　商俗靡¶
靡利口惟賢餘風未殄(書/)螟蛉有子蜾蠃負之教誨爾¶
子式榖似之(詩/)¶
<pb:KR3k0025_WYG_066-12a>¶
子與善人居如入芝蘭之室乆而不聞其香即與之化¶
矣與不善人居如入鮑魚之肆乆而不聞其臭亦與之¶
化矣(家/語)引而置之荘嶽之間數年雖日撻而求其楚不¶
可得也(孟/子)白泥在沙與之皆黑(曽/子)蓬生麻中不扶自直¶
　習俗移志安乆移質　工匠之子莫不繼事而郡國¶
之民安習其服居楚而楚居越而越居夏而夏是非天¶
性積習使然也　蘭茝槀本漸於蜜醴(荀/子)蘭陵多善學¶
盖以荀卿也(荀子/後序)扁鵲盧人也而醫多盧　螟蛉之子¶
<pb:KR3k0025_WYG_066-12b>¶
殪而逢蜾蠃祝之曰類我類我乆則肖之矣(揚/子)今頭虱¶
著身皆稍變而白身虱處頭皆漸化而黑是𤣥素果無¶
定質移易存乎所漸(抱朴/子)¶
史鄒魯多去文學而趨利者以曹邴氏也(史記貨/殖𫝊)生子¶
多置之齊魯禮義之鄉(史記三十世/家互見教子)漸靡使然(西漢衡/山王𫝊)¶
夫習與正人居之不能無正習與不正人居之不能無¶
不正猶生長於楚之地不能不楚言也(賈誼/𫝊)靈蓍在林¶
林無毒草(後/漢)學之染人甚於丹青(晉虞/傅𫝊)謝安好聲律朞¶
<pb:KR3k0025_WYG_066-13a>¶
功之慘不廢絲竹士大夫效之遂以成俗(通鑑晉/文帝紀)性無¶
常守隨化而遷化於敦樸者則質直化於浮澆者則浮¶
薄(北史蘇/綽𫝊)閭里童昬貴逰總丱未窺六甲先製五言至¶
如羲黄舜禹之典伊傅周孔之說不復闗心何常入耳¶
(通/鑑)善惡之習朝夕漸染易以移人(通鑑唐/髙祖紀)陽城有奴都¶
児化其徳亦方介自約時嵗飢或哀其餒與之食不納¶
(唐書/本傳)¶
𫝊記劉子政子駿伯玉三人珍重左氏下至婦女莫不¶
<pb:KR3k0025_WYG_066-13b>¶
誦讀(魏/畧)髙祖徙豐沛屠酟商人立為新豐縣故一縣多¶
小人(三輔/舊事)鄭𤣥家奴婢讀書一婢不稱㫖使人拽着泥¶
中須臾一婢來問曰胡為乎泥中答曰薄言往愬逢彼¶
之怒(世/説)¶
集京洛多風塵素衣化為緇(陸士衡/贈婦)漸禮樂之膏腴(選/運)¶
(命/論)蝨處頭而黑麝食柏而香頸處險而癭齒居晉而黄¶
蒸性染身莫不相應(嵇叔夜/養生論)淫風大行貞女䝉冶容之¶
誨淳化殷流盜跖挾曽史之情(陸士/衡)瀟湘間無土山無¶
<pb:KR3k0025_WYG_066-14a>¶
濁水民乗是氣往往清慧而文(劉賓/客集)麗朱者丹附墨者¶
黑盖累漸而得之也(王無/功)芳蘭所生其草皆香美玉所¶
積其山有光(吕和/叔文)¶
本朝禮義之家雖奴婢出而之他必能笑人之䘮祭無¶
禮者賢者之效不為細也(横渠/理窟)温公營獨樂園園子吕¶
直性愚以直名之春時人逰園園子得茶湯錢十千閉¶
園日與主人平分之一日來納公公曰此自汝錢可持¶
去再三欲留公怒遂持去回顧曰只端明不愛錢者後¶
<pb:KR3k0025_WYG_066-14b>¶
十許日公見園中新創一井亭問之乃前不受十千所¶
創也(元城/語録)太史公曰盖公言黄老賈誼晁錯明申韓錯¶
不足道也而誼亦為之余是以知邪說之移人雖豪傑¶
之士有不免者(東坡六一/居士集序)¶
　　　滿盈¶
經月盈則食(易/)滿招損(書/)¶
子孔子曰惡有滿而不覆者哉(家/語)滿則覆(荀/子)¶
史盈必毁天之道也(左哀公/十一年)重侯累将窮貴極富(王商/等贊)¶
<pb:KR3k0025_WYG_066-15a>¶
　　　變中有常¶
經輕重諸罰有權刑罰世輕世重惟齊非齊有倫有要¶
(書/)¶
子珠之走盤横斜曲直不可盡知所必可知者珠不出¶
於盤也(孫子/序)與時遷徙與世偃仰千舉萬變其道一也¶
(荀/子)¶
本朝如日在天雖光明無所不臨而躔次必有所舎(東/坡)¶
(賜奉安神宗/御容札使詔)¶
<pb:KR3k0025_WYG_066-15b>¶
　　　動中有静¶
經屯見而不失其居　天下之動貞夫一者也(易/)¶
子心未嘗不動也然而有所謂静(荀/子)為無為事無事(老/子)¶
史鄭崇曰臣門如市臣心如水(漢/書)¶
𫝊記動者静之基(道/經)¶
集結廬在人境而無車馬喧(陶淵/明詩)蘋末風起有文無聲¶
(劉賓/客集)動兮静所伏(白居/易)¶
　　　静中有動¶
<pb:KR3k0025_WYG_066-16a>¶
經夫動不能制動制天下之動者貞夫一者也(易/畧)井居¶
其所而遷　寂然不動感而遂通天下之故(易/)静而後¶
能安安而後能慮(記大/學)¶
子道常無為而無不為　静為躁君(老/子)尸居而龍見淵¶
黙而雷聲　虛則静静則動動則得矣(荘/子)¶
集静兮動所倚(白居易動静/交相養賦)¶
　　　弱中有强¶
經坤至柔而動也剛(易/)仁者必有勇(論/語)¶
<pb:KR3k0025_WYG_066-16b>¶
子慈故能勇　天下柔弱莫過於水而攻堅强者莫之¶
能勝　夫慈以戰則勝以守則固(老/子)風曰予蓬蓬然起¶
於北海而入於南海然而指我則勝我鰌我亦勝我雖¶
然夫折大木蜚大屋者惟我能也故以衆小不勝為大¶
勝也(荘/子)¶
　　　以静觀動¶
子坐於室而見四海(荀/子)憑几看魚樂(杜/詩)¶
本朝解組歸來道益光坐看萬物自炎凉(東坡/詩)松柏生¶
<pb:KR3k0025_WYG_066-17a>¶
澗壑坐閲草木秋金石在波中仰看萬物流(山谷/詩)遂令¶
髙卧人欹枕觀兒戲(邵康/節)¶
　¶
　¶
　¶
　¶
　¶
　¶
<pb:KR3k0025_WYG_066-17b>¶
　¶
　¶
　¶
　¶
　¶
　¶
　¶
　記纂淵海卷六十六¶
