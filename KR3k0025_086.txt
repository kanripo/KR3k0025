# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:35.286537
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷八十六
<pb:KR3k0025_WYG_086-1a>¶
欽定四庫全書¶
　記纂淵海卷八十六　　　宋　潘自牧　撰¶
　　仙道部¶
　　　神仙¶
子藐姑射之山有神人居焉肌膚若氷雪綽約若處子¶
不食五榖吸風飲露乗風氣御飛龍而遊乎四海之外¶
(莊/子)至人大澤焚而不能熱河漢沍而不能寒疾雷破山¶
狂風振海而不能驚(同/上)至人倚不㧞之柱行不關之塗¶
<pb:KR3k0025_WYG_086-1b>¶
禀不竭之府學不死之師(淮南/子)公孫卿言仙人好樓居¶
上作蜚亷桂館益夀延夀館(通/鑑)薊子訓與一老翁摩挲¶
銅人語曰適見鑄此已五百嵗矣(後漢薊/子訓傳)¶
傳記食氣者神明而夀不食者不死而神(大戴禮易/本命篇)黄¶
初平丹谿人十五家使牧羊有道士見其良謹便將至¶
金華山石室中四十餘年不復念家其兄初起索之不¶
得見後在市有道士善卜乃就占之道士曰金華山中¶
有牧兒是卿弟非耶初起即随道士尋見兄弟悲喜問¶
<pb:KR3k0025_WYG_086-2a>¶
羊何在初平曰近在東初起徃視了不見羊但見白石¶
無數還曰無羊初平曰羊在耳但兄自不見便乃俱徃¶
初平言叱叱羊起初是白石皆起成羊數萬頭曰我弟¶
得神通如此吾可學否初平曰唯好道便得初起便棄¶
妻兒留就初平共服松脂伏苓至千日能坐能立在日¶
中無影有童子之色後還鄉諸親死亡畧盡乃去以方¶
教授南伯逢易姓為赤初起改為魯班初平改為赤松¶
子其後傳服此藥得仙者數十人(神仙/傳)王喬有三同姓¶
<pb:KR3k0025_WYG_086-2b>¶
名有王子晋王喬有葉令王喬令食肉芝王喬乃蜀中¶
神仙也(王氏神/仙傳)男之髙仙曰真人女曰元君(太平/廣記)蓬萊¶
弱水三十萬里非飛仙莫到(續仙/傳)河東須曼都好道出¶
家三年而反曰去時有數仙人將上天籬有數里而止¶
月之旁甚寒悽愴(論/衡)羿請不死之藥於西王母其妻嫦¶
娥竊而食之奔入月宮託身於月是為蟾蜍(王充/論衡)江妃¶
二女皆麗服華裝佩兩明珠逰於江漢之湄逢鄭交甫¶
交甫不知其神也遂下與言曰願請子之佩二女觧佩¶
<pb:KR3k0025_WYG_086-3a>¶
以與交甫受而懐之趨去數十歩視而懐空無佩顧二¶
女忽然不見(列仙/傳)毛女字玉姜形體生毛秦始皇宫人¶
也秦亡入山道士教食松葉遂不飢寒在華隂山中(列/仙)¶
(傳/)西王母者金王母也厥姓緱氏女子之登仙得道者¶
咸𨽻焉(集仙/録)萼緑華者女仙也上下青衣顔色艷整(真/誥)¶
魯妙典女道士生而好道入九嶷山仙去(三洞/珠囊)謝自然¶
女道士入洞庭山無疾而化有雲鶴之瑞仙去(同/上)女几¶
者陳市上酒婦也随仙人居女几山(女仙/録)麻姑與王方¶
<pb:KR3k0025_WYG_086-3b>¶
平降於蔡經家麻姑是好女年十八九許於頂上作髻餘¶
髮垂之至腰手似鳥爪(神仙/傳)¶
集飄飄戲九垓(選逰/仙詩)冠霞登綵閣解玉飲椒庭(樂府升天/行文選)神¶
仙排雲出(神仙/詩)風餐委松栢雲卧恣天行(升天/行)飲清岑之玉¶
醴兮餐沆瀣以為糧(張衡思/𤣥賦)遺世翫道絶粒茹芝(孫綽天/台賦)王¶
喬控鶴以冲天應真飛錫以躡虛尋不死之福庭(同/上)聞至人¶
之休風齊天地於一指(秋興/賦)嘘吸冲和吐故納新蟬蜕龍變¶
棄俗登仙(東方/朔贊)至人無已先天地而御六氣列仙神化隘宇¶
<pb:KR3k0025_WYG_086-4a>¶
宙而遺萬物(岑文/夲)有時驅猛虎虚室使仙童(杜/詩)雲卧逰¶
八極玉顔已千霜(李/白)朝餐雲母散夜吸沆瀣精(白侍/郎)仙¶
翁已得道混跡尋巖泉肌膚氷雪瑩衣服雲霞鮮紺髪¶
絲並緻韶容花共妍方瞳㸃𤣥漆髙歩凌飛煙幾見桑¶
海變莫知龜鶴年所憇九清外所逰五岳巔軒昊舊為¶
侣松喬難比肩浩蕩八溟濶志泰心超然形骸既無束¶
得䘮亦都捐豈識椿菌異那知鵬鷃懸(白傅/集)呉葛仙翁¶
歩行水上衣履不濕(白/帖)綿日月而不老配日月而長存¶
<pb:KR3k0025_WYG_086-4b>¶
(同/上)如煙非煙不知處(韋應/物集)緑鬢縈雲裾曳霧雙節飄颻¶
下仙歩日月分明到世間碧雲何處來時路(同/上)中有一¶
人披霓裳誦經山頂餐霞漿朝出青霄禮玉堂夜掃白¶
雲眠石牀(劉長/卿)觧形而遺世乗白雲而上賔(唐文/粹)不踐¶
名利道始覺塵土腥不味稲梁食始覺神骨清(同/上)妾巫¶
山之女也朝為行雲暮為行雨(宋玉/賦)上古既無世所未¶
見瓌姿偉態不可勝讃(神女/賦)婆娑乎人間(同/上)靈姬顧我¶
笑粲然啓玉齒(郭景純/逰山詩)聘王母於銀臺(選思/𤣥賦)¶
<pb:KR3k0025_WYG_086-5a>¶
本朝金鼎銷紅日丹田老紫芝(詩話/縂龜)玉宇清風來處逺¶
仙家白日靜中長(歐公/詩)衣裳飄颻薄煙霧泊然冲虛𦕈¶
無营(欒城/集)至人本無夢夢則亦逰仙真人本無睡睡則¶
浮雲煙(詩/話)先生去後應難老乞與貧儒換骨丹(同/上)¶
　　　洞府¶
傳真仙之福庭天地之下府號曰金庭不死之鄉養真¶
之靈境也(仙傳/拾遺)王屋山有洞天神仙之府　五臺山道¶
家紫府洞也東峯有離岳大球西峯有麗農瑶室南峯¶
<pb:KR3k0025_WYG_086-5b>¶
有洞光珠樹北峯有玉洞瓊芝中峯有自明之金環光¶
之璧(並列/仙傳)¶
集雲生梁棟間風出窓戸内(郭景純/逰仙詩)山岳神秀𤣥聖逰¶
化靈仙窟宅(孫綽天/台賦)洞門無鎖鑰俗客不曽來(韓/文)有地¶
在壺中無人知地脉(劉賔/客)勝景不易遇入門神頓清(唐/文)¶
(粹/)¶
　　　十洲(并序/)¶
序曰漢武帝既聞王母說八方巨海之中有祖洲瀛洲¶
<pb:KR3k0025_WYG_086-6a>¶
𤣥洲炎洲長洲元洲流洲生洲鳯麟洲聚窟洲等十洲¶
並是人跡所希絶處又知東方朔非世上人是以延之¶
曲室而親問十洲所在方物之名故書記之方朔云臣¶
甞随師之主履行北至朱陵扶桑之厥渠海冥夜之丘¶
純陽之陵始青之下月宫之間内逰七丘中旋十洲踐¶
赤縣而逰五岳行陂澤而息名山臣自少及今周流六¶
天渉歴八極於是矣未若陵靈之子聽真之官上下九¶
天洞視百方北極鉤陳而并華葢南翔太丹而棲大夏¶
<pb:KR3k0025_WYG_086-6b>¶
東之通陽之霞西薄寒空之野日月所不逮星漢所不¶
與其上無復物其下無復底臣之所識如此愧不足以¶
酬廣大¶
　　　祖洲¶
祖洲近在東海之中地方五百里去西岸七萬里上有¶
不死之草草形如菰苗長三四尺人死者以草覆之皆¶
當時活研末服之令人長生昔秦始皇苑中多枉死者¶
横道有鳥如烏狀銜此草覆死人面當時起坐而自活也¶
<pb:KR3k0025_WYG_086-7a>¶
有司聞奏始皇遣使者賫草以問北郭鬼谷先生鬼谷¶
先生云臣聞東海祖洲上有不死之草瓊田内或名為¶
養神芝其葉似菰苗叢生一本可活一人始皇於是慨¶
然曰可採得之否乃使徐福發童男童女各五百人率¶
載樓船等入海尋祖洲遂不返福道士也字君房後亦¶
得道¶
　　　瀛洲¶
瀛洲在東大海中地方四千里大抵對㑹稽郡去西岸¶
<pb:KR3k0025_WYG_086-7b>¶
七十萬里上生神芝仙草又有髙玉石且千丈出泉如¶
酒味名之為玉醴泉飲之數升輒醉令人長生洲上多¶
仙家風俗似吳中山川如中國也¶
　　　𤣥洲¶
𤣥洲在北海之中戌亥之地地方七千二百里去南岸¶
三十六萬里有𤣥都仙伯真公所治多丘山又有風山¶
多風氣響雷電對天西北門上多大𤣥仙官宫室宫室¶
各異饒金石紫芝又是三天所治之處¶
<pb:KR3k0025_WYG_086-8a>¶
　　　炎洲¶
炎洲在南海中地方二千里去北岸九萬里上有風生¶
獸似豹青色其大如貍張網取之積薪數車以燒之薪¶
盡而獸不燃灰中而立毛亦不焦斫刺不入打之如皮¶
嚢即以鐵鎚鍛其頭數十下乃死而張口向風湏臾復¶
活以石上菖蒲塞其鼻即死取其腦和黄菊花服之盡¶
十斤得夀五百年又有火林山山中有火光獸大如䑕¶
毛長三四寸或赤或白山可三百里許晦夜常見此山¶
<pb:KR3k0025_WYG_086-8b>¶
林乃是此獸光照狀如火光相似取其獸毛以緝為布¶
時人號為火光浣布也國人衣服之若有垢汙以水浣¶
之終不潔浄唯以火燒兩食乆振擺之其垢自落潔白¶
如雪亦多仙家居處¶
　　　長洲¶
長洲一名青丘在南海辰已之地地方五千里去岸二¶
十萬里上饒山川又多大樹樹有二千圍者一洲之上¶
專是林木故一名青丘上有仙草靈藥甘液玉英又有¶
<pb:KR3k0025_WYG_086-9a>¶
風山山常震聲有紫府宫天真仙女逰於此地¶
　　　𤣥洲¶
𤣥洲在北海中地方三千里去南岸十萬里上有五芝¶
𤣥澗澗水如蜜漿飲之長生與天地相畢服五芝亦得¶
長生不死上多仙家¶
　　　流洲¶
流洲在西海中地方三千里去東岸十九萬里上多山¶
川積石名為昆吾冶其石成鐵作劍光明洞照如水晶¶
<pb:KR3k0025_WYG_086-9b>¶
狀割玉如泥亦多仙家¶
　　　生洲¶
生洲在東海丑寅之間接蓬萊七十萬里地方二千五¶
百里去西岸二十三萬里上有仙家數萬天氣安和芝¶
草常生地無寒暑安飬萬物亦多山川仙草衆芝一洲¶
之水味如&KR0008;酪至良洲者也¶
　　　鳳麟洲¶
鳳麟洲西海之中地方一千五百里洲四面弱水繞之¶
<pb:KR3k0025_WYG_086-10a>¶
鴻毛不浮不可越也洲上多鳳麟數萬各各為羣又有¶
山川池澤及神藥百種亦多仙家煮鳳喙及麟角合煎¶
作膠名之為續弦膠或名連金泥此膠能續弓弩已斷¶
之弦連刀劍斷折之金更以膠連續之處使力士掣之¶
他處乃斷所續之際終無所損也天漢三年帝幸北海¶
祠恒山四月西國王使至獻靈膠四兩及吉光毛裘武¶
帝受以付外庫不知膠裘二物之妙用也以為西國雖¶
逺而上貢者不竒稽留使者未遣久之武帝幸華林園¶
<pb:KR3k0025_WYG_086-10b>¶
射虎而弩弦斷使者從駕又上膠一分使口濡以續弩¶
弦帝驚曰異物也乃使武士數人共對掣引終日不脱¶
如未續時其膠色青如碧玉吉光毛裘黄色葢神馬之¶
類也裘入水數日不濡入火不&KR1926;帝於是乃悟厚謝使¶
者而遣去又益思方朔之逺見周穆王時西胡獻昆吾¶
刀及夜光常滿盃刀長一尺盃受三升刀切玉如泥盃¶
是白玉之精光明照夜冥夕出盃於中庭以向天比明¶
而水以滿盃中汁甘而香美斯實靈人之噐秦始皇時¶
<pb:KR3k0025_WYG_086-11a>¶
西胡獻切玉刀無復常滿盃耳知此膠之所出從鳳麟¶
洲來劍之所出從流洲並是西海中所有也¶
　　　聚窟洲¶
聚窟洲在西海中申未地地方三千里北接崑崙二十¶
六萬里去東岸二十四萬里上多神仙靈官宫第比門¶
不可勝數及有獅子辟邪鑿齒天塵銅頭鐵額之獸洲¶
上有大山有鳥如人象因名之為人鳥山旁多大樹與¶
楓木相類而林芳葉香聞數百里此為返魂樹亦能自¶
<pb:KR3k0025_WYG_086-11b>¶
作聲如羣牛吼聞之者皆心振神駭伐其木根置於玉¶
釡之中煮取汁更微火煎如黒錫狀令可丸之名曰驚¶
精香或名之為振檀香或名之為人鳥精或名之為却¶
死香一種數名斯靈物也香氣聞數百里死者在地聞¶
香氣乃活不復亡也以香熏死人更加神騐如此後延¶
和三年武帝幸安定西胡月支國王遣使獻香四兩大¶
如雀卵黒如桑椹帝以其非中國所有以付外庫又獻¶
猛獸一頭形如五六十日犬子似狸而色黄命國使以¶
<pb:KR3k0025_WYG_086-12a>¶
呈帝見使者抱之以其羸細禿悴怪其所貢之非也問¶
使者曰此物可弄何謂猛獸使者對曰夫威加於百禽¶
者不必計之以大小是以神麟生為巨象之主鸞鳯必¶
為大鵬之宗百足之蟲制於螣亦不在於巨細也臣國¶
去此三十萬里國有常占東風入律百旬不休青雲干¶
吕連月不散者當知中國將有好道之君我王固將賤¶
儒墨而貴道徳薄金玉而厚靈物也故捜竒藴貢神香¶
歩天林而請猛獸乗毳車而濟弱淵䇿驥足以度飛沙¶
<pb:KR3k0025_WYG_086-12b>¶
契闊遥途辛苦蹊路于今七十三年矣香神起妖殘之¶
死疾猛獸却百邪之魅鬼夫此二物實是飬生之要助¶
政平化豈圖陛下反不之貴乎是臣國占風之謬矣今¶
日仰鍳天姿亦乃非有道之君也眼多視則滛色口多¶
言則犯難身多動則滛賊心多餙則奢侈未有用此四¶
者而成天下之治也武帝忿然不平又問使者猛獸何¶
方而伏百禽食噉何物膂力何取其所生何鄉耶使者¶
曰猛獸所出或出崑崙或生𤣥圃或生聚窟或生天露¶
<pb:KR3k0025_WYG_086-13a>¶
其夀不貲食氣飲露觧人言語仁惠忠恕當其仁也愛¶
護蠢動不犯虎豹以下當其威也一聲呌發千人伏息¶
牛馬恐駭驚斷絆繫武士奄忽失其勢力當其神也立¶
興風雲吐潄雨露百邪迸走蛟龍騰蛇附處于太山之¶
厩役御獅子名曰猛獸葢神化無常能為大禽之宗主¶
乃玃天之元王辟邪之長獸者也靈香雖少斯更生之¶
神物也疫病災死者能超之乃聞香氣者即活也芳又¶
特甚故難歇也於是帝使使者令猛獸發聲試聽之使¶
<pb:KR3k0025_WYG_086-13b>¶
者乃指獸命發一聲獸䑛唇良久忽呌如天大雷聲霹¶
靂又兩目䃱磹交光精氣衝天良久方止帝登時顛蹶¶
掩耳震動不能自止時衛者虎賁武士俱失仗伏地諸¶
内外牛馬犬豕之属皆絶絆離繫放蕩驚駭久許而定¶
帝忌之因以此獸付上林苑令虎食之於是虎聞來乃¶
相屈積聚如死虎伏獸入苑徑上虎頭溺虎口去十歩¶
已來顧視虎虎輒閉目帝恨使者言不遜欲收之明日¶
失使者及猛獸所在遣四出尋討不知所止到後元封¶
<pb:KR3k0025_WYG_086-14a>¶
元年長安城内病者數千百亡者大半試取月支神香¶
燒之於城内其死未三日者皆活芳氣經三月不歇於¶
是信其神物也乃更秘錄香復一旦又失之檢函封印¶
如初無復香也帝逾時懊恨不禮待使者益貴方朔之¶
遺語自愧求少君之不懃慚衛卿之復去向使厚待使¶
者必有所益也¶
　　　　右十洲¶
　　　滄海島¶
<pb:KR3k0025_WYG_086-14b>¶
滄海在北海中地方三千里海四面繞島各五千里水¶
皆滄色仙人謂之滄海者也島上專是大山積石有名¶
石象八石石腦石桂英流月黄子石膽之軰百餘種皆¶
生於島服之得神仙外别有圓海繞山圓水色正黒謂¶
之溟海無風而洪波百丈不可得徃上有九老丈人九¶
天真主葢太上真人之所居唯飛仙能到其處耳¶
　　　崑崙¶
一號曰崑陵在西海戌地北海之亥地地方一萬里去¶
<pb:KR3k0025_WYG_086-15a>¶
岸十三萬里有弱水周回繞匝山東南接積石圃西北¶
接北戸之室東北臨大活之井西南至承洲之谷此四¶
角大山寔崑崙之支輔也積石圃南頭是王母宫王母¶
告周穆王云山去咸陽三十六萬里山髙平地三萬六¶
千里上有三角山方廣萬里形如偃盆下狹上廣故曰¶
崑崙山三角其一角千辰之輝名曰閬風巔其一角正¶
西名𤣥圃堂其一角正東名崑崙宫其一角有積金為¶
大墉城面方千里城上安金䑓五所玉樓十二所其北¶
<pb:KR3k0025_WYG_086-15b>¶
戸山承淵山入有墉城金䑓玉樓相映如流精之闕光¶
碧之堂瓊華之室紫翠丹青景雲燭日朱霞九光西王¶
母之所治也其北海外又有鍾山在北海之子地隔弱¶
水之北一萬九千里髙一萬三千里上方七千里周旋¶
三萬里自生千芝及神草四十餘種上有金䑓玉闕亦¶
元氣之所舍大帝君治處也鐘山之南有平邪山北有¶
蛟龍山西有勁草山東有束木山四山鐘山之枝幹也¶
四山髙鍾山三萬里宫城五所如一登四面山下望見¶
<pb:KR3k0025_WYG_086-16a>¶
鍾山耳四面山帝君之城域也又仙人出入道徑自一¶
路從平邪山東南入宂中乃至内長生島中紫石室宫¶
九老仙都治處仙官數萬衆記之¶
　　　方丈¶
洲在東海中心西南東北岸正等方丈面各五千里上¶
面專是龍所聚者金玉琉璃之宫三天司命所治之處¶
羣仙若欲昇天者徃來此洲受太上𤣥生籙仙家數十¶
萬瓊田芝草課計頃畆如種稻狀亦有石泉山有九原¶
<pb:KR3k0025_WYG_086-16b>¶
丈人宫主領天下水神及龍蛇巨鯨陰精水獸之軰¶
　　　扶桑¶
在東海之東岸一萬里復得碧海廣狹浩汗與合東岸¶
大碧水既不鹹苦止作碧色甘香味扶桑在碧海之中¶
地方百里上有太帝太真王父所治處地多林木葉皆¶
如桑又有椹子樹長者數千丈徑三十餘圍樹兩兩同¶
根偶生更相依倚是以名扶桑仙人食其椹一體皆作¶
金色飛翔𤣥虛其樹雖大其葉其椹如中夏桑也但椹¶
<pb:KR3k0025_WYG_086-17a>¶
希而赤九千嵗一生實耳味絶甘香地生紫金玉如諸¶
夏之瓦石其仙官變化萬端葢無所形或有分形為百¶
身十丈者¶
　　　蓬丘¶
蓬萊山是也對東海之東北岸周回五千里北到中山¶
北阿門外乃天帝君總九天之維貴無比焉山源周回¶
其外四城其中髙山當心有似於崑崙也皆禹治洪水¶
既畢乃乗蹻車度弱水而到此祠上帝於此阿歸大功¶
<pb:KR3k0025_WYG_086-17b>¶
於九天禹經諸五岳使工刻石識其里數髙下其字科¶
斗書非漢人所了今丈尺里數皆禹時書也不但刻劘¶
五岳諸山名亦然其所刻之處獨髙耳(東方朔十/洲三島記)¶
　　　十大洞天¶
本朝十大洞天者處大地名山之間是上天遣羣仙統¶
治之所(雲笈七籖天/地宫府圖)¶
第一王屋山天檀峯絶頂髙一百二十里洞周回一萬¶
　里名小有清虛之天即杜仲王褒為小有天王清虛¶
<pb:KR3k0025_WYG_086-18a>¶
　真人所理在洛陽河間兩界去王屋縣六十里(雲笈/云西)¶
　(城王君/治之)¶
第二委羽山洞周回一萬里名大有空明之天即司季¶
　王為大有仙人所理係台州黄巖縣(雲笈云清/童君治之)¶
第三西城山髙二千丈洞周回三千里名太𤣥總真之¶
　天即王方平真人所理在梁州成都府西一千里接¶
　西界(雲笈云未詳所在登真隐訣云/疑終南太一山是属上宰王君)¶
第四西𤣥山髙二千七百丈洞周回一千里名三𤣥極¶
<pb:KR3k0025_WYG_086-18b>¶
　真之天即裴真人所理係華州入西畨界(雲笈云恐/非人跡所)¶
　(及/)¶
第五青城大面山髙三千六百丈洞周回二千里名寳¶
　仙九室之天即甯真人所理黄帝問道於希夷真君¶
　授黄帝龍蹻經之處在蜀州青城縣(雲笈云青城/丈人治之)¶
第六天台赤城山髙一萬八千丈洞周回五百里名上¶
　清玉平之天即桐栢王真人所理葛𤣥仙翁煉丹得¶
　道䖏上應台宿故名天台在台州天台縣(雲笈云台/州唐興縣)¶
<pb:KR3k0025_WYG_086-19a>¶
　(属𤣥州仙/伯治之)¶
第七羅浮山髙三千六百丈洞周回五百里名朱明曜¶
　真之天是蓬萊之一島也堯時洪浮海而來泊於羅¶
　山二山相合故曰羅浮山即抱朴子葛翁煉丹得道¶
　處在惠州博羅縣(雲笈云青精/先生治之)¶
第八茅山髙一千七百丈洞周回一千五百里名金壇¶
　華陽之天洞中有生黄金壇髙一百丈紫玉宫室皆¶
　上清真人逰息之境昔名句曲山因茅君煉丹得道¶
<pb:KR3k0025_WYG_086-19b>¶
　故曰茅山在昇州句容縣(雲笈云紫陽/真人治之)¶
第九林屋山洞周回四百里名左神幽墟之天一名包¶
　山在太湖水中夏禹治水平後藏靈寳五府於此洞¶
　中今在蘇州洞庭湖口(雲笈云属北/岳真人治之)¶
第十括蒼山洞周回三百里名成徳隐真之天即徐來¶
　勤真人所理在台州仙居縣(雲笈云號成徳隐/𤣥之祠在處州)¶
　　　　右李思聰洞淵集¶
　　　三十六小洞天¶
<pb:KR3k0025_WYG_086-20a>¶
其次三十六小洞天在諸名山之中亦上仙所統治之¶
處(雲笈/七籖)¶
第一霍桐山髙三千四百丈洞周回三千里名霍林之¶
　天即鄭思逺韓衆許映真人為司命府君所理在福¶
　州長溪縣(雲笈云仙人/王緯治之)¶
第二東岳太山髙四千丈洞周回一千里名蓬𤣥空峒¶
　之天即太昊為青帝治東岳主萬物發生考校死魂¶
　鬼神之所歴代帝王封報功封禪之岳上應娄奎之¶
<pb:KR3k0025_WYG_086-20b>¶
　精下鎮魯地之分野係在兖州奉符縣(雲笈云/乾封縣)¶
第三南岳衡山髙四千丈洞周回二千里名朱陵太虛¶
　之天即神農為赤帝治南岳者上帝降玉册寳印賜¶
　注生真神永鎮靈岳即吾皇比夀之山上應翼軫璣¶
　衡之精故云衡山下鎮楚地之分野係在衡州衡山¶
　縣¶
第四西岳華山髙七千丈洞周回二千里名太極總仙¶
　之天即少昊為白帝治西岳巨靈神手擘其上足决¶
<pb:KR3k0025_WYG_086-21a>¶
　其下以通河流救民洪波之難仙掌之形燦然瑩目¶
　上應井鬼之精下鎮秦地之分野係在華州華隂縣¶
　(雲笈云鄭/子真治之)¶
第五北岳恒山髙二千九百丈洞周回二千里名太一¶
　總𤣥之天即顓頊為黒帝治北岳其名有五一曰蘭¶
　臺府二曰列女宫三曰華陽臺四曰紫微臺五曰太¶
　一宫上應畢昴之精下鎮燕地之分野主五榖蕃熟¶
　之司在定州恒山縣¶
<pb:KR3k0025_WYG_086-21b>¶
第六中岳嵩山髙七千丈洞周回一千里名上帝司真¶
　之天即聖祖為黄帝治中岳主徳分精黄老駐蹕上¶
　有仙人貝多之樹玉女織錦之臺石髓瓊環玉人金¶
　像上應桞星之精下鎮周地之分野在洛京登封縣¶
　(雲笈云仙人/鄧云山治之)¶
第七峩眉山洞周回三百里名虛靈太妙之天即玉皇¶
　真人所理黄帝曽問道於真人授帝三一之經見傳¶
　於世嚴君平佐理此山係嘉州峩眉縣(雲笈云名虛/陵洞天真人)¶
<pb:KR3k0025_WYG_086-22a>¶
　(唐覧/治之)¶
第八廬山髙三千九百丈洞周回一千七百里名仙靈¶
　詠真之天古名天子三嶂山昔周成王時有萬輔先¶
　生字君孝跨白驢入山結草為廬舍煉丹得道故曰¶
　廬山即王長二真人所治并趙昇在江州(雲笈云名/曰洞靈真)¶
　(人周正/時治之)¶
第九四明山有二百八十峯洞周回一百八里名丹山¶
　赤水之天其山有四門上通日月星辰之光故曰四¶
<pb:KR3k0025_WYG_086-22b>¶
　明秦時驅山塞海鬼神勞役奔入四明山不出因名¶
　鬼藏山在明州(雲笈云在趙州上虞/縣真人刁道林治之)¶
第十陽明山洞周回三百五十里名極𤣥太元之天禹¶
　穴藏書處係越州山陰縣(雲笈云㑹稽山洞北鏡/湖中仙人郭華治之)¶
第十一太白山洞周回五百里名真徳之天是鬼谷子¶
　授蘇秦佐國之術處有祠堂今在長安(雲笈云名曰/德洞天仙人)¶
　(張季連/治之)¶
第十二西山洞周回三百里名天寳極真之天即洪崖¶
<pb:KR3k0025_WYG_086-23a>¶
　先生煉丹得道所又吳真人許真君㧞宅上昇之處¶
　在洪州新建縣(雲笈云真人/唐公成治之)¶
第十三大圍山洞周回三百里名好生𤣥上之天係潭¶
　州豐陵縣(雲笈云小偽山洞/仙人花丘林治之)¶
第十四鬵山髙七千丈洞周回三百里名天柱司𤣥之¶
　天此是左慈真人煉丹得道之處即皇朝聖祖九天¶
　司命所理係舒州懷寕縣(雲笈云仙人/稷丘子治之)¶
第十五鬼谷山洞周回七十里名太元師真之天即正¶
<pb:KR3k0025_WYG_086-23b>¶
　一真人張天師煉丹得道處在信州貴溪縣(雲笈云/名貴𤣥)¶
　(司真天真人/崔文子治之)¶
第十六武夷山洞周回一百二十里名昇𤣥化真之天¶
　山髙三百仭是武夷君所理在建州崇安縣(雲笈云/真人劉)¶
　(少公/治之)¶
第十七玉笥山洞髙三千里周回一百八十里名太秀¶
　法樂小有之天古名羣玉峯昔漢武建壇授上清籙¶
　感天降玉笥因而名之洞中有木郁杏花之塢太秀¶
<pb:KR3k0025_WYG_086-24a>¶
　天王所治有三十六峯二十四澗即漢九真人杜曇¶
　求蕭子雲煉丹得道上昇處有赤松峯飛仙石飬素¶
　臺係臨江軍新滏縣(雲笈云真人/梁百鸞治之)¶
第十八華葢山洞周回四百里名容成太王之天在温¶
　州永嘉縣(雲笈云仙人/梁公修治之)¶
第十九葢竹山洞周回一百八十里名長曜寳元之天¶
　即禹帝鎮此山及葛𤣥真人所治部先生得道之處¶
　係台州黄巖縣(雲笈云仙人/商丘子治之)¶
<pb:KR3k0025_WYG_086-24b>¶
第二十都嶠山洞周回一百八十里名寳𤣥之天在溶¶
　州普濘縣(雲笈云仙人/劉根治之)¶
第二十一白石山洞周回七百里名瓊秀長真之天在¶
　溶州(雲笈云在和州含/山縣白真人治之)¶
第二十二勾漏山洞周回三百里名玉關寳桂之天即¶
　葛真人煉白丹砂處在溶州北流縣(雲笈云仙人/錢真人治之)¶
第二十三九疑山洞周回三千里名朝真太虛之天六¶
　九孔子為太極上真公所理即何侯真人之宅㑹虞¶
<pb:KR3k0025_WYG_086-25a>¶
　舜分金液上昇之處在道州延慶縣(雲笈云仙人/嚴真人治之)¶
第二十四洞陽山洞周回一百五十里名洞陽隠觀之¶
　天係潭州長沙縣(雲笈云劉/真人治之)¶
第二十五幕阜山洞周回一百里名洞真太虛之天係¶
　岳州平康縣(雲笈云在岳州/陳真人治之)¶
第二十六大酉山洞周回百里名大酉華妙之天即堯¶
　時善卷先生宅唐時張果修處辰州沅陵縣(雲笈云/尹真人)¶
　(治/之)¶
<pb:KR3k0025_WYG_086-25b>¶
第二十七金庭山洞周回三百里名金庭崇妙之天在¶
　越州剡縣(雲笈云趙/仙伯治之)¶
第二十八麻姑山洞周回一百五十里名丹霞之天即¶
　南極王方平真人㑹麻姑於此蔡經宅并上昇處在¶
　建昌軍南城縣(雲笈云王/真人治之)¶
第二十九仙都山洞周回三百里名𤣥都祈仙之天即¶
　黄帝駕火龍上昇䖏在處州縉雲縣¶
第三十青田山洞周回五百里名青田大鶴之天即青¶
<pb:KR3k0025_WYG_086-26a>¶
　牛道士得道處在處州青田縣(雲笈云傅/真人治之)¶
第三十一鍾山洞周回一百里名朱湖太生之天即馬¶
　明先生所理在昇州上元縣(雲笈云龔/真人治之)¶
第三十二良常山洞周回三十里名良常放命之天在¶
　潤州句容縣(雲笈云李/真人治之)¶
第三十三紫葢山洞周回八十里名紫𤣥洞照之天在¶
　杭州餘姚縣(雲笈云在荆州當/陽縣翁真人治之)¶
第三十四天目山洞山有兩目左目髙三千丈右目髙¶
<pb:KR3k0025_WYG_086-26b>¶
　五百二十丈洞周回一百里名楊太微𤣥葢之天在¶
　杭州(雲笈云翁/真人治之)¶
第三十五桃源山洞周回十餘里名白馬𤣥光之天秦¶
　時有千餘人入洞避難後不出皆得道即黄平瞿真¶
　人煉丹上昇處在鼎州武陵縣(雲笈云謝/真人治之)¶
第三十六金華山髙一千丈洞周回五百里名金華洞¶
　元之天即黄初平真人遇赤松子叱石為羊得道䖏¶
　在婺州金華縣上應婺星故名金華山(雲笈云戴/真人治之)¶
<pb:KR3k0025_WYG_086-27a>¶
　　　　右李思聰洞淵集¶
　　　七十二福地¶
其次七十二福地在大地名山之間上帝命真人治之¶
　其間多得道之所(雲/笈)¶
第一地肺山(在江寕府句容縣界昔陶隠/居幽棲之地真人謝允治之)¶
第二葢竹山(在衢州仙都縣/真人施存治之)¶
第三仙磕山(在温州梁城縣十五里近白/溪草市真人張重華治之)¶
第四東仙源(在台州黄岩縣属/地仙劉奉林治之)¶
<pb:KR3k0025_WYG_086-27b>¶
第五西仙源(在台州黄岩縣嶠嶺一百二/十里属地仙張兆期治之)¶
第六南田山(在東海東舟船徃來/可到属劉真人治之)¶
第七玉留山(在東海近蓬萊島多真人/居之属地仙許邁治之)¶
第八青嶼山(在東海之西與扶桑相/接真人劉子光治之)¶
第九郁木洞(在玉笥山南是繭子雲侍郎隐䖏至今猶聞/絲竹之音徃徃樵人遇之地仙赤魯班主之)¶
第十丹霞洞(在麻姑山是蔡經真人得道之處至今/雨夜多聞鐘聲磬聲属蔡真人治之)¶
第十一君山(在洞庭青草湖中/属地仙侯生所治)¶
第十二大若岩(在温州永嘉縣東一百二/十里属地仙李方回治之)¶
<pb:KR3k0025_WYG_086-28a>¶
第十三焦源(在建州建陽縣北/是尹真人隐處)¶
第十四靈墟(在台州唐興縣北是/白雲先生所隐之處)¶
第十五沃州(在越州剡縣南属/真人方明治之)¶
第十六姥岑(在越州剡縣南属/真人魏&KR0139;治之)¶
第十七若耶溪(在越州㑹稽縣属真/人山世逺所治之)¶
第十八金庭山(在廬州巢縣别名紫/薇山属馬仙人治之)¶
第十九清逺山(在廣州清逺縣/属隂真人治之)¶
第二十安山(在交州北安期先生/隐處属先生治之)¶
<pb:KR3k0025_WYG_086-28b>¶
第二十一馬嶺(在郴州郭内水東蘇耽/隐處属真人力牧治之)¶
第二十二鵞羊山(在潭州長沙縣婁/駕先生所隠之處)¶
第二十三洞真墟(在潭州長沙縣西嶽/真人韓終所治䖏)¶
第二十四青玉壇(在南嶽招仙觀西/鄧先生所隐之處)¶
第二十五光天壇(在南衡嶽源頭/鳯真人所治處)¶
第二十六洞靈源(在南嶽鄧先/生所隐之處)¶
第二十七洞宫山(在建州閺𨽻鎮五/嶺黄山公治之)¶
第二十八陶山(在温州安國縣陶/先生曽隐居此)¶
<pb:KR3k0025_WYG_086-29a>¶
第二十九三皇泉(在温州横湯縣真/人鮑察所治之處)¶
第三十爛柯山(在衢州西安縣王質/先生所隐之䖏)¶
第三十一勤溪(在建州連陽縣東/是孔子遺硯之䖏)¶
第三十二龍虎山(在信貴縣/巨君主之)¶
第三十三靈山(在信州上饒縣/北黒真人治之)¶
第三十四泉源(在羅浮山仙人/華子期治之)¶
第三十五金精山(在䖏州處化縣/&KR0311;季子治之)¶
第三十六閤皂山(在吉州新淦縣郭/真人所治之䖏)¶
<pb:KR3k0025_WYG_086-29b>¶
第三十七始豐山(在洪州豐城縣尹/真人所治之處)¶
第三十八逍遥山(在洪州南昌縣孫/真人所治之處)¶
第三十九東白泉(在洪州新吴縣東/劉仙人所治之處)¶
第四十鉢地(在楚州王喬/得道之處)¶
第四十一論山(在淪州丹徒縣/是真人治之)¶
第四十二毛公壇(在蘇州長沙縣属/莊仙人修道之所)¶
第四十三雞籠山(在和州歴陽縣/属郭真人治之)¶
第四十四桐栢山(在唐州桐栢縣属/李仙君所治之處)¶
<pb:KR3k0025_WYG_086-30a>¶
第四十五平都山(在忠州是隂真/君上昇之䖏)¶
第四十六緑蘿山(在郎州武陵/縣接桃源界)¶
第四十七虎溪山(在江州南彭澤縣/是五桞先生隐處)¶
第四十八彰龍山(在潭州澧陵縣北/属莊先生治之)¶
第四十九抱福山(在連州連山縣属/范真人所治之處)¶
第五十大面山(在益州成都縣属/仙人栢成子治之)¶
第五十一元晨山(在江州都昌縣真/人安期生治之)¶
第五十二馬蹄山(在饒州都陽縣孫真/人子州所治之䖏)¶
<pb:KR3k0025_WYG_086-30b>¶
第五十三徳山(在朗州武陵縣仙/人張巨君治之)¶
第五十四髙溪藍水山(在雍州藍田縣/並太子所逰處)¶
第五十五藍水(在西都藍田縣属/地仙張兆期治之)¶
第五十六玉峯(在西都京兆縣属/仙人相戸治之)¶
第五十七天柱山(在杭州於潜縣属/地仙王百元治之)¶
第五十八商谷山(在商州是西/浩仙人隐處)¶
第五十九張公洞(在常州冝興縣/真人康桑治之)¶
第六十馬悔山(在台州天台山州/北季明先生治之)¶
<pb:KR3k0025_WYG_086-31a>¶
第六十一長白山(在齊州長山縣/是毛真人治之)¶
第六十二中條山(在河中府虞鄉/縣趙真人治之)¶
第六十三茭湖漁澄洞(在西古姚州始皇/先生曽隐此處)¶
第六十四綿竹山(在漢州綿竹山/南嶽夫人&KR0403;之)¶
第六十五瀘水(在西梁州仙/人安公治之)¶
第六十六甘水(在黔南寗/真人治之)¶
第六十七&KR3669;山(在漢州赤鬚/先生治之)¶
第六十八余城山(在古限戍又云石戌/石真人所治之䖏)¶
<pb:KR3k0025_WYG_086-31b>¶
第六十九雲山(在邵州武岡縣/仙人盧生治之)¶
第七十邙山(在東都洛陽縣/魏真人治之)¶
第七十一蘆山(在福州連江縣/謝真人治之)¶
第七十二東海山(在海州東二十五/里王真人治之)¶
　　　　右見雲笈七籖天地宫府圗¶
　　　蓬壺閬苑海上五岳靈山¶
廣乗山者天之東岳也在東海之中為五岳發生之首¶
　上有碧霞之闕瓊樹寒林紫雀翠鸞碧藕白橘莫可¶
<pb:KR3k0025_WYG_086-32a>¶
　名狀即青帝天君靈威仰統領仙官兵吏萬衆鎮此¶
　山主嵗星之精居九氣青天之内矣¶
長離山者天之南岳也在南海之中上有朱宫經闕赤¶
　室丹房朱草紅芝霞髙金體莫可名狀應天下初得¶
　道神仙皆詣此宫营形浴質銷陰煉陽為長生久視¶
　之道即赤帝天君赤熛怒統領仙官神吏萬衆鎮此¶
　山主熒惑之精居二氣丹天之内矣¶
麗農山者天之西岳也在西海之中山有白華之闕三¶
<pb:KR3k0025_WYG_086-32b>¶
　素之城玉泉之宫瑶林瑞獸莫可名狀即白帝天君¶
　白招拒統領仙官神吏鎮此山主太白之精居七氣¶
　素天之内矣¶
廣野山者天之北岳也在北海弱水之中形如崑崙酆¶
　都羅山合為陰氣之主上多瓊樓寳闕金液龍芝莫¶
　可名狀即黒帝天君叶光紀統領仙官神吏鎮此山¶
　主辰星之精居五氣𤣥天之内矣¶
崑崙山者天之中岳也在八海之間上當天心形如偃¶
<pb:KR3k0025_WYG_086-33a>¶
　葢上廣下狹三成而上與天齊日月黄赤二道交㑹¶
　其上三光行焉東曰崑崙西曰𤣥圃北曰閬苑南積¶
　石山大&KR0008;山水泉山北户山四面各一萬里上有瓊¶
　華之闕光碧之堂瑶池翠水即西王母統衆仙居焉¶
　海中四岳為枝幹十洲四島入海大川圍繞其側絶¶
　頂之髙上有金臺五所玉樓十二金城千里地生金¶
　根之樹瓊柯之林紫雀翠鸞碧桃白李百寳妙嚴莫¶
　可紀述即黄帝天君含樞紐統領天大聖衆鎮此山¶
<pb:KR3k0025_WYG_086-33b>¶
　皆與五岳名山相連常有神仙徃來考校生籍上主¶
　鎮星之精居於中元一氣天中焉其外海之五岳即¶
　天地之五鎮造化之五岳即五氣之宗祖矣¶
　　　道士(附女道士/)¶
史有道士西門君惠李守等云劉秀當為天子(後光武/紀論)¶
嵩山道士冦謙之脩張道陵之術自言嘗遇老君降命¶
謙之繼道陵為天師魏主起天師道場重壇五層給道¶
士一百二十人衣食每月設厨㑹數千人(通鑑宋营/陽王紀)客¶
<pb:KR3k0025_WYG_086-34a>¶
問三教優劣李謙曰佛日也(北史魏/本傳)上召天台道士司¶
馬承禎問以陰陽數術(睿宗/紀)睿宗崩以上女萬安公主¶
為女官欲以追福(通鑑唐𤣥宗/開元二年)楊妃乞為女官號太真¶
(天實/三年)上受三洞法籙於衡山道士劉女静(唐武宗㑹/昌六年)唐¶
主問道士王棲霞何道可致太平(晋紀天福八/年並同上)¶
傳記風局清古(集異/記)¶
集風餐委松栢雲卧恣天行(選樂府/升天行)𤣥真髙蹤萬古同¶
徳(陳子/昂)喘息餐妙氣歩虛吟真聲道與古先合心將元¶
<pb:KR3k0025_WYG_086-34b>¶
化并(李太/白集)茹芝煉玉學輕身(元次/山)嚥𠻳元和津所思煙¶
霞微(杜/)張道士嵩南之有道者通古今學有文武長材¶
跡寄老子法中為道士(韓送張/道士序)院閉青霞入松髙老鶴¶
尋猶疑隐形坐敢起竊桃心(尋流尊/師不遇)洗粧拭面着冠帔¶
白咽紅頰長眉青(華山/女詩)真風道骨𤣥格髙情冥鴻孤鶴¶
不可云喻(元微之見韓文送毛/仙翁十八凡序注)書出歩虛三百韻蕊珠¶
文字在人間(元微/之)嵗計芝田熟晨裴月帔寒(李義/山詩)叶潤¶
靈津凝華霄極(同/上)如來鑿七竅若都遺四肢(白侍/郎)性靈¶
<pb:KR3k0025_WYG_086-35a>¶
閒似鶴顔狀古如松道心精微真學奥秘為仙列上首¶
與儒流争衡(並同/上)得崆㠓之道與汗漫之逰(白/帖)藉草飯¶
松屑焚香讀道書(王維/集)有道者其神則清雙眸朗暢四¶
氣和平長江月影太華松聲(同/上)古木無人地來尋羽客¶
家道書堆玉案仙帔叠青霞鶴老難知嵗松寒未作花¶
洞中不可見何處化丹砂(劉長/卿)蘿月延虛歩松花醉宴¶
閒(同/上)道士無白髪語音靈泉清青松多夀色白石常夜¶
明放歩霽霞起振衣華風生(孟東/野)松骨輕自飛鶴心髙¶
<pb:KR3k0025_WYG_086-35b>¶
不羣日下鶴過時人間空落影(同/上)聞煉師之名者足以¶
激勵風俗睹錬師之容者足以脫落氛埃(唐文/粹)𤣥標仙¶
骨　偕真道冥錬形逰化　逰心於千載之表騁思於¶
九流之域　水其心雲其身　素琴在右黄庭在左¶
徜徉髙空　軒裳鐘鼎於我如浮雲大位遐年在生為¶
逆旅　鶴骨松貌(並同/上)白髪道心熟黄衣仙骨輕(王建/集)¶
道士冩將行氣法家童授與歩虛詞(同/上)泥竈煮靈液掃¶
壇朝玉真(張文/昌)餐空御白雲(賈浪/仙)綵雲不散燒丹竈白¶
<pb:KR3k0025_WYG_086-36a>¶
鹿時藏種玉田(錢起/詩)君有出俗志不貪英雄名傲然脫¶
冠帶改換人間情(道士司馬/退之詩)不踐名利道始覺塵土腥¶
(同/上)樓觀本記曰周穆王因尹真人草樓之觀召逸人居¶
之謂之道士平王東遷置七人漢明帝永平七年置三¶
十七人晋惠帝度四十九人審此則是自周而有也(事/物)¶
(紀/原)¶
本朝百尺松梢幾飛歩鶴棲枝上禮虛皇(詩/話)¶
　　　脩養¶
<pb:KR3k0025_WYG_086-36b>¶
子吹呴呼吸吐故納新熊經鳥伸為夀而已矣(莊/子)¶
史沐浴𤣥徳禀仰太和(班孟堅/叙傳)華佗曰人體欲得勞動¶
但不當使極耳動揺則穀氣得消血脉流通病不得生¶
譬猶戸樞終不朽也古之仙者為導引之事熊經鴟顧¶
引接腰體動諸關節以求難老吾有一術名五禽之戯¶
一曰虎二曰鹿三曰熊四曰猿五曰烏(佗别傳曰吴普/從佗學微得其)¶
(力魏明帝呼之使為禽獸普以年老手足不能及粗以/其法語諸醫今年將九十耳不聾目不冥牙齒完全飲)¶
(食無損東/漢本傳)王真年百嵗視之面有光澤似未五十者云¶
<pb:KR3k0025_WYG_086-37a>¶
周流登五岳名山悉能行胎息之方𠻳舌下泉咽之(後/漢)¶
(本/傳)¶
傳記食氣者常有少容(玉符/經)志若流水居若空城(妙真/經)¶
真人道士常吐納以和六液(太上三/元經)斷穀茹芝(茅君/内傳)¶
集含天地之醇和吸日月之光采(嵇康/琴賦)挹以𤣥玉之水¶
𠻳以華池之漿(孫綽天/台賦)化心養精魄隠几習天真(李太/白)¶
鍊氷雪之容延金石之夀納沆瀣之精率逍遥之性¶
緘縢六志扃鐍百骸　吸新吐故以鍊藏專志積精以¶
<pb:KR3k0025_WYG_086-37b>¶
專心　鄭君得自然虛白生心胷吸披沆瀣精凝為氷¶
雪容　飲咽日月精茹嚼沆瀣芬　棲山卧雲鍊氣絶¶
食滋味不接於口塵埃不染於心　齋心受籙服氣鍊¶
形暑不流汗冬不挾纊膚體顔色氷清玉温未識者望¶
之疑神仙中人也(並出/白帖)委氣荣衛和咽津顔色好(元㣲/之集)¶
萬過黄庭經一食青粮稻(同/上)食栢鍊玉顔(元稹/集)叩爾𤣥¶
關保其真宅(桞/文)齋心已恬愉澡身自光明沈沈簾幃下¶
藹藹燈燭青四支動用息一室虛白生収視忘趣捨叩¶
<pb:KR3k0025_WYG_086-38a>¶
齒集神靈伊子嗜慾寡居常痾恙輕三尸既伏竄九藏¶
乃和平無令耳目勝則使性命傾窅然深夜中若與元¶
氣并(李義/山詩)精神如太陽霍然照清都四支為琅玕五藏¶
為璠璵顔如芙蓉頂為醍醐天地相終始浩漫為娱下¶
顧人間溷糞蝇蛆(皇甫/湜)修行近日形如鶴導引多時骨¶
似綿(王建/集)骨換肌膚膩心靈氣色真(姚少/監)講論叅同深¶
到底停騰姹女立成銀(方雄/飛)不味稲粱食始覺神骨清¶
(道士司馬/退之詩)¶
<pb:KR3k0025_WYG_086-38b>¶
本朝服餌既久毛骨清丹顔益少方瞳明　緑髪方瞳¶
痩骨輕(並歐/公集)槁死三彭仇澡換五滑腸清骨凝緑髓丹¶
田發幽光(東坡/詩)丹鼎一丸深自秘紫芝三葉却先知(欒/城)¶
　　　得道¶
子夫道在太極之先而不為髙在太極之下而不為深¶
先天地生而不為久長於上古而不為老狶韋氏得之¶
以挈天地伏羲得之以襲氣毋維斗得之終古不忒日¶
月得之終古不息堪坏得之以襲崑崙馮夷得之以逰¶
<pb:KR3k0025_WYG_086-39a>¶
大川肩吾得之以處泰山黄帝得之以登雲天顓頊得¶
之以處𤣥宫禺強得之以立乎北極西王母得之坐乎¶
少廣莫知其終彭祖得之上及有虞下及五伯傅說得¶
之以相武丁奄有天下乗東維騎箕尾而比於列星(莊/子)¶
(大宗/師)偃其聰明而抱其太素(淑真/訓)體本抱神以逰於天¶
地之樊(淮南子/精神訓)¶
史履操夷簡徳業冲粹屏棄塵雜栖志虛𤣥吐故納新¶
食芝餌术念衆妙於三清之表返華髮於百靈之外道¶
<pb:KR3k0025_WYG_086-39b>¶
邁前烈聲髙自古(舊唐書道/士知逺傳)¶
集歩八閑而為宇節四運之常氛(魏文帝/大暑賦)貫元虛於太¶
素薄紫微而踈戾　澄神元漠流棲心太素域(俱陸/機賦)頥¶
神太素逍遥方外(阮藉/詩)恣語樂以終日等　寞於不言¶
(孫綽天/台賦)道風秀出(任彦/昇表)夜後不聞龜喘息秋來惟長鶴¶
精神(白樂天贈/王山人詩)身輕得道羽化升天(白/帖)鶴骨松貌泉停¶
谷虛寓形人間天地無累與扶桑公陶隐居遥為師友¶
矣(唐蔣/防文)¶
<pb:KR3k0025_WYG_086-40a>¶
　　　鍊丹¶
子合金丹之大藥錬八石之精英尤忌凡俗聞見則仙¶
物不成　丹砂服之令人飛行長生　九丹仙藥之上¶
(俱抱/朴子)¶
史寡婦清得丹穴而擅其利(史/記)葛洪聞跤趾出丹求為¶
勾漏令(晋/書)陶洪景既得神符秘訣以為神丹可成而苦¶
無藥物帝賜黄金硃砂雄黄等後合飛丹色如霜雪服¶
之體輕(梁/書)髙宗時道士劉合還丹成而上之咸亨中卒¶
<pb:KR3k0025_WYG_086-40b>¶
惟有空皮而背上開拆有似蝉脱(唐/書)山人桞泌能合長¶
生藥詔泌居興唐觀煉丹藥(通鑑唐/憲宗紀)¶
傳記成王時濮人獻丹砂(周/書)仙藥之上者丹砂(孝經援/神契)¶
羿請不死之藥於西王母妻嫦娥竊以奔月託身於月¶
是為蟾蜍(張衡/靈憲)丹砂木精得金乃并(參同/契)魏伯陽撰參¶
同契以周易爻象論作丹之意(三洞/珠囊)丹砂朱之朴(廣/志)服¶
之一月三䖝出(太上元/變經)丹砂外包八石内含金精先禀¶
氣於甲受氣於丙出胎見壬結魄成庚(太清煉/靈丹經)丹砂服¶
<pb:KR3k0025_WYG_086-41a>¶
火化為黄銀能輕能神能黒能白能暗能明一斛人¶
擎力難勝舉萬斤遇火輕速上騰鬼神尋求莫知所在¶
(青霞/子論)馬明王服丹半劑為地仙展轉百餘年乃白日升¶
天也(神仙/傳)魏伯陽與弟子三人作丹成與犬犬死弟子¶
曰先生可服之而死二人下山求𦵏具伯陽即起再以¶
丹納犬及弟子口中皆起仙去(葛洪神/仙傳)變凡為仙丹之¶
力也(太平/廣記)身生羽翼飛行輕舉莫不皆因服丹　五靈¶
三使之藥九光七曜之丹　神仙大丹異名三十四種¶
<pb:KR3k0025_WYG_086-41b>¶
出世十三種非世所用二十種(孫思邈太清/丹經要訣)¶
集夫交梨火棗者是飛騰之藥也君侯若能剪除荆棘¶
絶去人我冺是非則二樹生君心中矣亦能開花結實¶
葉茂枝繁食之一枚則景光萬里(許逺逰與/王逸少書)守丹竈而¶
不顧煉金鼎而方堅(選别/賦)方士煉玉液(雜體/詩)安期鍊五¶
石(逰山/詩)逺慙勾漏令不得問丹砂家事丹砂訣(杜/)金丹¶
别後知傳得乞取刀圭救病身(韓/集)淮南王仙去雞犬䑛¶
藥噐以升仙(白/帖)將延金石之夀以煉氷雪之膚　吸而¶
<pb:KR3k0025_WYG_086-42a>¶
蟬脫吞則翼生　與我一丸藥光輝有五色服之四五¶
日身輕生羽翼(白帖載/古詩)應得丹霜餌春來黒髪新　長¶
生只要一丸丹(王/建)金丹駐少年　洞裏丹砂日採還(姚/合)¶
　　　道士補朝官¶
史墨敕以鄭普思為秘書監葉靜能為國子祭酒(通鑑/唐中)¶
(宗/紀)¶
傳記史崇𤣥附太平公主授鴻臚卿(朝野/僉載)唐髙宗時葉¶
静能入直翰林為國子祭酒　唐𤣥宗時葉法善授銀¶
<pb:KR3k0025_WYG_086-42b>¶
青光禄大夫鴻臚卿尹愔拜諫議大夫(事物/紀原)¶
　　　觀宇¶
史公孫卿言仙人好樓居上作蜚亷桂館益夀延夀館¶
(通鑑/漢武)魏主起天師道場(㓂謙/之)重壇五層(同上宋/营陽王)詔山人¶
桞泌居興唐觀煉藥(唐憲/宗紀)¶
傳記列真之宇(白/帖)列仙㳺館(同/上)周穆王尚神仙召尹軌¶
杜仲居終南山尹真人草樓所因號樓觀葢道觀之初¶
也隋煬帝改為𤣥壇後復曰觀(事物/紀原)¶
<pb:KR3k0025_WYG_086-43a>¶
集精廬(陳伯/玉集)碁聲花院閉幡影石壇髙(司空/圖詩)¶
　　　道士授封¶
傳記後周武帝時衛元嵩封蜀郡公(事物/紀原)¶
唐𤣥宗時葉法善封越國公(事物/紀原)¶
　　　道士賜紫¶
傳記唐中宗神龍初加葉靜能金紫之階未頒紫衣(事/物)¶
(紀/原)朝野僉載曰史崇𤣥附太平公主衣紫羅裙帔　唐¶
代宗時李泌乞為道士賜紫衣道士賜紫自李泌始(並/同)¶
<pb:KR3k0025_WYG_086-43b>¶
(上/)¶
　　　道士賜諡¶
傳記後漢張道陵有天師之稱　梁陶洪景死賜諡貞¶
白先生元魏世祖賜冦謙之天師之號　唐王知逺贈¶
昇𤣥先生　唐𤣥宗賜李含光曰𤣥靜先生(並出事/物紀原)¶
　　　道術¶
子左慈以氣禁水水為逆流一二丈禁水著中庭露之¶
大寒不氷(抱朴/子)¶
<pb:KR3k0025_WYG_086-44a>¶
史王喬有神術為葉縣令每月晦望自縣詣臺朝帝怪¶
其來數而不見車騎密令太史伺望之言其臨至輒有¶
雙鳬從東南飛來於是候至舉網張之但得一雙舄焉¶
乃詔尚方診視則四年中所賜尚書官属履也當朝時¶
掖門下皷不擊自鳴聞於京師(王喬/傳)道士趙炳以氣禁¶
人人不能起禁虎虎伏地低頭閉目便可執縳以大釘¶
釘柱入尺許以氣吹之便可躍出射去如弩箭之發異¶
苑云趙侯以盆盛水吹氣作禁魚龍立見越方善禁呪¶
<pb:KR3k0025_WYG_086-44b>¶
也(東漢徐登傳注/事出抱朴子)左慈字元放廬江人也少有神通嘗¶
在司空曹操坐操從容顧衆賔曰今日髙㑹珍羞畧備¶
所少吳松江鱸魚耳元放於下座應曰此可得也因求¶
銅盆貯以水竹竿餌釣於盤中湏臾引一鱸魚出操拊¶
掌笑㑹者皆驚操曰一魚不周坐席可更得乎元放乃¶
更餌鈎沈之湏臾復引出長二尺餘生鮮可愛操使自¶
前鱠之周浹㑹者操又謂曰既已得魚恨無蜀中生薑¶
耳元放曰亦可得也操恐其近即所取因曰吾前遣人¶
<pb:KR3k0025_WYG_086-45a>¶
到蜀買錦可過勅使者増市三端語頃即得薑還并獲¶
使報命後操使自蜀反驗問増錦之數及時日早晚若¶
符契焉後操出近郊士大夫從者百許人慈乃為賫酒¶
一升脯一斤手自斟酌百官莫不醉飽操怪之使尋其¶
故行視諸壚悉亡其酒脯矣操懐不喜因坐上收欲殺¶
之慈郤入壁中霍然不知所在或見於市者又捕之而¶
市人皆變形與慈同莫知誰是後人逢慈於陽城山頭¶
因復逐之走入羊羣操知不可得乃令就羊中告之曰¶
<pb:KR3k0025_WYG_086-45b>¶
不復相殺本試君術耳忽有一老羝屈前两膝人立而¶
言曰遽如許即競徃赴之而羣羊數百皆變為羝並屈¶
前膝人立云遽如許遂莫知所取焉(本/傳)解奴辜張貂者¶
亦不知其何郡國人也皆能隠淪出入不由門戸奴辜¶
能變易物形以誑幻人又河南有麴聖卿善為丹青符¶
刻厭殺鬼神而使命之又有編肓意亦與鬼神交通(觧/奴)¶
(辜/傳)孟節能含&KR0037;核不食可至五年十年又能結氣不息¶
身不動揺狀若死人可至百日半年(王貞/傳)張楷性好道¶
<pb:KR3k0025_WYG_086-46a>¶
術能作五里霧(本傳並/東漢)吳猛因還豫章江波甚急猛不¶
假舟楫以白羽扇浮水而渡觀者異之順陽樊長賔為¶
建昌令發百姓作官船於建城山中吏命人各作箸一¶
雙幸靈作而未輸或竊之焉俄而竊者心痛欲死靈謂¶
之曰爾得無竊我箸乎竊者不應有頃愈甚靈曰爾若¶
不以情告我今真死矣竊者甚懼乃自首出之靈於是¶
飲之以水病即立愈行人由此敬畏之船成當下吏以¶
二百人引一艘不能動方請益人靈曰此已過足但部¶
<pb:KR3k0025_WYG_086-46b>¶
分未至耳靈請自牽之乃手執箸惟用百人而船去如¶
流衆大驚怪咸稱其神(本/傳)僧渉者西域人也不知何姓¶
少為沙門苻堅時入長安虛静服氣不食五榖日能行¶
五百里言未然之事驗若指掌能以秘咒下神龍毎旱¶
堅使之咒龍請雨俄而龍下鉢中天輒大雨堅與羣臣¶
親就鉢中觀之卒於長安(夲/傳)沙門曇霍者或遺以衣服¶
受而投之於河後皆以還其本主衣無所汚行歩如風¶
雲(夲傳/晋書)¶
<pb:KR3k0025_WYG_086-47a>¶
傳記費長房遇壺公有神術能縮地脉千里聚在目前¶
放之如舊(葛洪神/仙傳)後漢欒巴漢帝召為尚書正朝大㑹¶
巴獨後到頗有醉色不飲而以酒望西南噀之有司奏¶
巴大不敬詔問巴巴對曰臣鄊里以臣能治鬼䕶病為¶
立廟今旦耆老皆入廟致饗是以來遲臣本縣成都失¶
火臣噀酒為雨以㓕火災詔原罪即遣使徃驗其言荅¶
云正旦失火食時有大雨從東北來乃息雨皆酒氣後¶
一旦大風天霧暗失巴所在尋問之具曰還成都與親¶
<pb:KR3k0025_WYG_086-47b>¶
戚别去而昇天矣　左慈㧞簪以畫杯酒即中斷分為¶
两向　左慈明六甲能役鬼神坐致行厨　劉政有道¶
術能以一人作千人千人作萬人又能噓水興雲聚壌¶
成山刺地成淵(同/上)仙翁為客設酒不令人傳之見盃自¶
至人前若不盡者則杯不去(葛仙/翁傳)琴弹碧玉調藥煉白¶
硃砂觧醸頃刻酒能開非時花(續仙/傳)劉綱有道術能檄召¶
鬼神禁制變化之事嘗與妻樊夫人校其術俱坐堂上¶
綱作火燒碓屋從東起夫人禁之火即滅庭中两株桃¶
<pb:KR3k0025_WYG_086-48a>¶
夫妻各咒一株使相鬬擊良久綱所呪者不如數走出¶
籬外綱唾盤中即成鯉魚夫人唾盤中成獺食魚綱與¶
夫人入四明山路阻虎綱禁虎伏不敢動適欲徃虎即¶
喊之夫人徑前虎即靣向地不敢仰視夫人以䋲繫虎¶
牽歸繫於床脚下將昇天綱仕上虞縣㕔事側先有大¶
皂莢樹綱升樹數丈方能飛舉夫人平坐冉冉如雲氣¶
之昇同昇天而去(女仙/傳)¶
集吞刀弄火易貌分形(選西/京賦)劉根丹篆二千字郭璞青¶
<pb:KR3k0025_WYG_086-48b>¶
囊兩卷書(杜牧/之)長䋲繋白日大藥駐朱顔(唐文/粹)¶
　　　尸解¶
史宋母忌王伯僑充尚羡門(韋昭曰皆效古/人名效神仙者)子髙最後¶
皆燕人為方仙道形解銷化(服䖍曰尸解也張宴曰人/老如解去故骨則變化也)¶
(今山中有龍骨世人謂之龍/解骨化為之見史記封禅書)葛洪卒年八十一視其顔¶
色如生體亦柔軟舉尸入棺甚輕如空衣世以為尸解¶
(晋書/夲傳)唐髙宗時道士劉合還丹成而上之咸亨中卒唯¶
有空皮而背上開坼有如蝉蛻(唐書互/見煉丹)¶
<pb:KR3k0025_WYG_086-49a>¶
傳記費長房隠變觧化(神仙/傳)分形散影(集仙/錄)道中有尸¶
觧劍觧水觧火觧實繁有徒嵇康郭璞非受戕害者以¶
此委蛻(廣異/記)形如生人者尸觧也足不青皮不皺者尸¶
觧也目光不落無異生人者尸觧也髪盡落而失形骨¶
者尸觧也有死而更生者有未斂而失其尸者有衣存¶
而形去者有髪脫而形飛者皆尸觧也白日觧者為上¶
夜半觧者為下向曉向暮去者為地下主者此皆得道¶
之差降也(集仙/錄)南海太守鮑靚通靈士也東海徐寕師¶
<pb:KR3k0025_WYG_086-49b>¶
之寧夜聞静室有琴聲怪其妙而問焉靚曰嵇叔夜寜¶
曰嵇臨命東市何得在兹靚曰叔夜雖示終而實尸觧¶
(顧愷之/嵇康賛)¶
集觧形而遺世乗白雲而上賔(陳子/昂集)白日尸觧得為飛¶
仙尸觧本真人之錬蛻也五屬之隠適也(並出寳/劍上經)¶
　¶
　¶
　記纂淵海卷八十六¶
