# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:35.351713
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷八十八
<pb:KR3k0025_WYG_088-1a>¶
欽定四庫全書¶
　記纂淵海卷八十八　　　宋　潘自牧　撰¶
　　博奕部¶
　　　博¶
子虞氏者梁之富人也登髙樓臨大路設樂陳酒擊博¶
樓上(列/子)¶
史博之所以貴梟者便則食不便則止何用智之不如¶
梟也(史/記)博戲惡業也而栢發用之富(同/上)陳遵祖父遂宣¶
<pb:KR3k0025_WYG_088-1b>¶
帝微時相隨博奕數負進及帝即位遷遂太原太守迺¶
賜璽書曰官尊祿厚可以償博進矣(前陳遵傳注云/進會禮之財也)張¶
賈出守衢州文宗曰聞卿大善長行賈曰臣公事之餘¶
聊與廣客為戲非有所妨也(唐/書)唐僖宗與諸王賭鵝鵝¶
一頭至百五十緡(通/鑑)¶
傳記六博用十二棊分白黒各半擲之(博/經)今之博戲長¶
行最盛其具有局有子子黒黄各十五擲彩之頭有二¶
其法生於握槊變於雙陸後人新意長行出焉彊名爭¶
<pb:KR3k0025_WYG_088-2a>¶
勝謂之撩零假借分畫謂之囊家囊家什一而取謂之¶
乞頭(國史/補)貞元中宋清進博經一卷(國史/纂要)天寶中嶺南¶
獻白鸚鵡甚聰慧呼為雪衣女上每與嬪御及諸王博¶
戲上稍不勝左右呼雪衣女必飛局中鼓翼以亂之(譚/賔)¶
(錄/)肅宗與張良娣打博子聲聞于外鄴侯因言及上遂¶
潛令刻乾樹鷄為子不欲有聲良娣尤怨(鄴侯/家傳)桓宣武¶
家貧求救於袁躭躭時居艱迺變服懐布㡌隨温去與¶
債主戲躭素有藝名債主就局曰汝故當不辦作袁彦¶
<pb:KR3k0025_WYG_088-2b>¶
道耶遂共戲十萬一擲直上百萬數投馬絶叫旁若無¶
人擲布㡌仍對人曰汝竟識袁彦道不(世/說)¶
集箆敝象棊有六博些分曹並進遒相迫些成梟而牟¶
呼五白些(楚/辭)六博争雄好采來金盤一擲萬人開(李/白)有¶
時六博快壯心遶床三匝呼一擲　五木思一擲如繩¶
繫窮猿　連呼五白行六博分曹賭酒酣馳暉(並同/上)咸¶
陽客舍一事無相與博塞為歡娛慿陵大叫呼五白袒¶
跣不肯成梟盧(杜/詩)昨夜雙鉤敗今朝百草輸關西狂小¶
<pb:KR3k0025_WYG_088-3a>¶
吏惟喝遶床盧(李義/山)¶
本朝盡日閒窓賭選遷小姓争覔倒盆錢上籌争占蓬¶
萊島一擲乗鸞出洞天(王禹/玉)竟識彦道否絶叫呼百萬¶
(東/坡)¶
　　　摴蒱¶
史陶侃領荆州刺史諸叅佐或以談戲廢事者乃命取¶
其酒器蒱博之具悉投之於江將吏則加鞭撻曰摴蒱¶
者牧猪奴戲耳(晉/書)劉裕於東府聚摴蒱大擲餘人並黒¶
<pb:KR3k0025_WYG_088-3b>¶
犢唯裕及劉毅在後毅次擲雉大喜褰衣繞床叫謂同¶
座曰非不能盧不事此耳裕因挼五木曰老兄試為卿¶
答即成盧焉　劉毅家無擔石之儲一擲百萬(並同/上)劉¶
毅好摴蒱宋武帝與毅斂局各得半積錢毅呼帝併之¶
先擲得雉帝良久答之擲得盧謂帝曰知公不以大坐¶
席與人鄭鮮之大喜徒跣繞床大叫毅甚不平曰此鄭¶
君何為者無復甥舅之敬(南/史)宋明帝大會新亭樓摴蒱¶
李安人五擲皆盧帝大驚曰卿面方如田封侯相也¶
<pb:KR3k0025_WYG_088-4a>¶
宋孝武嘗與顔師伯摴蒱帝擲得雉大恱師伯後擲得¶
盧帝失色師伯遽斂子曰幾作盧師伯爾日一輸百萬¶
　或謂卞彬曰卿都不持操何由得升彬曰擲五木子¶
十擲輒犍豈復是擲子之拙(並同/上)梁主蕭詧曽獻碼碯¶
鍾周文帝顧丞郎曰能擲摴蒱頭得盧者便與鍾已經¶
數人不得至蒒端乃執摴蒱頭而言曰非為此鍾可貴¶
但思露其誠耳便擲之五子皆黒文帝恱即以賜之(北/史)¶
周文帝解所服金帶令諸人徧擲曰先得盧者與之擲¶
<pb:KR3k0025_WYG_088-4b>¶
將徧至王思政乃誓曰方願盡心效命上報知己若此¶
誠有實願即為盧周文止之已擲為盧矣(同/上)¶
傳記摴蒱其法三分其子三百六十限以二關人執六¶
馬其頭五枚分上為黒下為白黒者刻二為犢白者刻¶
二為雉擲之全黒乃為盧其彩十六二雉三黒為雉其¶
彩十四二犢三白為犢其彩十全白為白其彩八四者¶
貴彩開為十十二塞為十一塔為五秃為四犍為二撅¶
為三六者雜彩貴者得連擲得打馬得囘關餘彩則否¶
<pb:KR3k0025_WYG_088-5a>¶
(國史/補)有人見洞中二老人摴蒱乃以鞭拄地而觀俄忽¶
鞭爛而鞍朽(廣異/記)王子敬數嵗嘗看諸門生摴蒱見有¶
勝負因曰南風不競門生輩輕其小兒乃曰此郎亦管¶
中窺豹時見一斑耳子敬瞑目曰逺慙荀奉倩近愧劉¶
貞長拂衣而去(世/說)桓宣武與袁彦道摴蒱彦道齒不合¶
遂厲色擲去五木温太真曰見袁生遷怒知顔子為貴¶
(同/上)¶
集成梟而牟呼五白些(楚/辭)十載荒郊任博徒挼莎五木¶
<pb:KR3k0025_WYG_088-5b>¶
擲梟盧(元/稹)¶
本朝東坡云慕容寶與韓黄李根等欵讌摴蒱誓之曰¶
世言摴蒱有神若富貴可期頻得三盧於是三擲盧寶¶
拜而受賜　近從新譜識梟盧擬喚安陽舊博徒只恐¶
分隂閒過了更教人誚牧猪奴¶
　　　雙陸¶
傳記南海獻集翠裘則天以賜張昌宗時狄仁傑入奏¶
事則天命與昌宗雙陸賭之昌宗累局連北狄公對御¶
<pb:KR3k0025_WYG_088-6a>¶
脫其裘拜恩而出及至光範門遂付家奴衣之促馬而¶
去(集異記餘互/見賜紫類)梁時荆州掾屬雙陸賭金錢盡以金錢¶
花相足魚𢎞謂得花勝得錢(雜/爼)具州潘彦奴雙陸每有¶
所詣局不離身曽泛海遇風船破彦右手挾一板左手¶
抱雙陸局口銜雙陸頭子經二日一夜至岸兩手見骨¶
局終不挫頭子亦在口(僉/載)梁王書曰雙陸乃出天竺涅¶
槃經名為波羅塞戲(類/要)武后自置九勝局形如雙陸其¶
頭加千萬二彩其子三十令文武官分明為此戲(同/上)陸¶
<pb:KR3k0025_WYG_088-6b>¶
大夫與普願禪師見人雙陸拈起骰子云恁麽不恁麽¶
只恁麽信彩去時如何師拈起骰子臭骨頭十八(傳燈/錄)¶
　　　投子¶
史徐温與劉信博信斂投子祝曰劉信欲背吳願為惡¶
彩茍無二心當成渾化一擲六子皆赤(五代/史)¶
傳記博陸彩名也陳思王置雙陸局置投子二至唐末¶
有葉子之戲遂加投子至六飾四以朱者明皇與貴妃¶
采戰惟重四可轉敗為上擲連呼叱之以投子宛轉而¶
<pb:KR3k0025_WYG_088-7a>¶
成重四上大恱命髙力士賜四緋也(事/始)張祐客淮南幕¶
中赴宴時杜牧為支使座有美人索投子賭酒牧微唫¶
曰投子逡巡褁手拈無因得見玉纖纖祐應聲答曰但¶
知報道金釵落髣髴還應露指尖(摭/言)有王生與夏侯孜¶
偕遊京西鳯翔連帥館之一日從事有宴召焉酒酣從¶
事以投子祝曰二秀才明年若俱登第當擲堂印王生¶
怒曰吾誠淺薄與夏侯孜同年乎孜及第至宰相王生¶
竟無所聞(廣/記)薛昭遇三美女請擲子遇采强者得薦枕¶
<pb:KR3k0025_WYG_088-7b>¶
席張雲容采勝(同/上)蜀王建為禁軍都頭與其儕於僧院¶
擲投子六隻次第相重自幺至六人共駭之他日覇蜀¶
(北夢/瑣言)擲投子呪云伊帝彌帝彌靖羅帝念滿十萬遍彩¶
隨呼而成(雜/爼)問和尚年多少師曰始見去年九月九如¶
今又見秋葉黄曰畢竟如何師曰六隻投子滿盆紅(傳/燈)¶
(錄/)¶
集客有以博戲自任者有博齒二異乎古之齒其制用¶
骨觚稜四均鏤以朱墨耦而合數取應朞月視其轉止¶
<pb:KR3k0025_WYG_088-8a>¶
依以争道是制也通行之久矣莫詳所祖以其用必投¶
擲故以博投詔之是日客抵骨于局且祝之曰其來如¶
趨其去如脫(劉夢/得集)是朽骴者不余畀也(同/上)¶
本朝投子者投擲之義今或作頭子言骨所成非也有¶
作骰子者骰即股字不音投史記蔡澤說范雎曰博者¶
咸欲大投投瓊也則知以玉名為投擲之義(資暇/集)¶
　　　棊¶
經奕者舉棋不定不勝其耦(左/傳)¶
<pb:KR3k0025_WYG_088-8b>¶
子奕之為數小數也不專心致志不得也奕秋通國之¶
善奕者也使奕秋誨二人奕其一人專心致志惟奕秋¶
之為聽一人雖聽之一心以為有鴻鵠將至思援弓繳¶
而射之雖與之俱學弗若之矣(孟/)斷木為棋亦皆有法¶
焉(揚/)棋局謂之奕(孔叢/子)¶
史魏軍次於興勢費褘率衆禦之光祿大夫來敏至褘¶
所别求共圍棋時羽檄交馳褘與敏留意對戲色無厭¶
倦敏曰向聊觀試君耳君信可人必能辦賊者也(蜀/志)王¶
<pb:KR3k0025_WYG_088-9a>¶
粲觀人圍棋局壊粲為覆之棋者不信以帊蓋局更以¶
他局為之用相比校不誤一道(本/傳)晉武帝與張華圍棋¶
間杜預表適至華推枰斂手曰吳之荒淫驕虛宜亟討¶
之(晉/書)苻堅率衆百萬攻淮淝謝安無懼色旋命駕出圍¶
棋賭別墅至夜乃還指授將帥各當其任旣而兄子𤣥¶
破堅有驛書至安方對圍棋看書了無喜色棋如故客¶
問之徐答云小兒輩已破賊　王導嘗與子恱奕棋争¶
道導笑曰相與有𤓰葛那得為爾邪　王恬善奕棋為¶
<pb:KR3k0025_WYG_088-9b>¶
中興第一(並同/上)宋明帝與王抗圍棋每假借之曰皇帝¶
飛棋臣抗不能斷上終不悟好之愈篤(通/鑑)羊𤣥保與宋¶
文帝奕棋賭郡𤣥保戲勝補宣城太守(南/史)琅邪王抗第¶
一品吳郡褚思莊會稽夏赤松第二品齊髙帝使思莊¶
與王抗交賭自食時至日暮一局始竟　謝𢎞微性寛¶
博末年與友人棋友人西南棋有死勢傍一客曰西南¶
風急友悟乃救之𢎞微大怒投局於地識者知其暮年¶
之事　梁到漑與武帝圍棊達旦或低睡帝嘲曰狀似¶
<pb:KR3k0025_WYG_088-10a>¶
䘮家狗又似懸風槌(並同/上)陸雲公善奕棋嘗夜侍武帝¶
冠觸燭火帝曰燭燒卿貂帝將用為侍中故以此戲之¶
(齊/書)順宗為太子王叔文以善棋得侍東宫(唐/書)方若棋局¶
圓若棋子動若棋生静若棋死(李泌/傳)¶
傳記堯造圍棋以教子丹朱或云舜以子商均愚故作¶
圍棋以教之(博物/志)人能盡數天星則徧知棋勢(述戈/集)取¶
蛻龍牙一枚手握之臨局自然機變横出(李參/棋談)王積薪¶
夢青龍吐棋經九部授已其藝頓精(棋/訣)王積薪寓宿山¶
<pb:KR3k0025_WYG_088-10b>¶
中但有姑婦夜䦨忽聞姑與婦曰良宵無以為適與子¶
敵棋共子下三十六子姑曰子已敗矣吾止勝九枰耳¶
積薪遲明問之姑始令案局置子因指示攻守殺奪救¶
應防拒之法曰已無敵於人間矣(述異/記)信安郡石室山¶
晉時王質伐木見數童子棋視斧柯爛盡旣歸無復時¶
人(同/上)一行本不解棋觀王積薪一局遂與之敵笑曰此¶
但争先耳若念貧道四句乗除語則人為國手(雜/爼)日本¶
國王子來朝王子善棋上勅待詔顧師言對手王子出¶
<pb:KR3k0025_WYG_088-11a>¶
如楸玉棋局冷暖玉棋子言本國有手譚池池中出玉¶
子自然黒白分為冬温夏冷故謂之冷暖玉更産如楸¶
玉狀類楸木師言與之敵手至三十三子即謂之鎮神¶
頭解兩征勢也(杜陽/編)王中郎以圍棋是坐隠支公以圍¶
棋為手談(世/談)石晉陳保性極鄙吝每與人奕棋敗則手¶
亂棋局懼所賭金錢不欲償也(續世/說)李杓值與人棋而¶
敗乃竊數子嚥之反呼尋問乃鼓局大怒(棋天/洞覽)徐峯善¶
棋段成式欲窮其術峯曰子若以墨狻猊與我當令子¶
<pb:KR3k0025_WYG_088-11b>¶
過我十倍(大唐龍/髓記)¶
集所志不出一枰之上所務不過方罫之間(文/選)圓奩象¶
天方局法地(圍棋/賦)文楸方罫花參差心算未成星滿池¶
(温庭/筠)一木之枰孰與方國之封枯棋三百孰與萬人之¶
將(韋曜/論)初疑磊落曙天星次見博擊三秋兵鴈行布陣¶
衆未曉虎穴得子人皆驚(劉禹/錫)山僧對棋坐局上竹隂¶
清映竹無人見時聞子下聲(白樂/天)對面不相見用心如¶
用兵筭人常欲殺顧已自貪生得勢侵天逺危行打刼¶
<pb:KR3k0025_WYG_088-12a>¶
贏有時逢敵手當局到深更(杜荀/鶴)¶
本朝太宗時待詔賈𤣥侍上棋太宗饒三子𤣥常輸一¶
路太宗知其挾詐乃曰此局汝復輸我當榜汝旣而滿¶
局不生不死太宗曰汝亦詐也更圍一局汝勝賜汝緋¶
不勝當投汝於泥中旣而不勝不負太宗曰我饒汝子¶
今而局平是汝不勝也命左右抱投之水乃呼曰臣握¶
中尚有一子太宗大笑賜以緋衣(荆公/詩注)吕相留守東都¶
公退必手談會有文簿公罷棋發遣歘見棋者易一子¶
<pb:KR3k0025_WYG_088-12b>¶
公明日謝客束帛遣之(芝田/錄)林和靖每曰逋世間事皆¶
能之唯不能擔糞著棋(黒客/揮犀)李重恩奕棋與人對奕坐¶
而昏睡人精思久之方下一子重恩開目隨手應之皆¶
出人意表　李巖老好睡衆人食飽下棋巖老輒就枕¶
閱數局乃一展轉云我始一局君幾局矣東坡曰巖老¶
常用四脚棋盤著一色黒子昔與邊韶敵手今被陳搏¶
饒先著時自有輸贏著了並無一物　腹心受害誠堪¶
懼唇齒生憂尚可醫(康/節)飛雹落文楸(山/谷)¶
<pb:KR3k0025_WYG_088-13a>¶
　　　彈棊¶
傳記漢成帝好蹙鞠羣臣以為非尊者所宜劉向為彈¶
棋以獻(小/說)彈棋魏宫中用裝器戲也文帝善彈棊能用¶
手巾角時一書生又能低頭以所冠葛巾撇棋(世/說)魏戲¶
法先立一棊於局中餘者間白黒圍繞之(同/上)¶
集莫近彈棊局中心最不平(李義/山)彈棋玉指兩參差背¶
局臨虛鬬打危先打角頭紅子路上三金字半邊垂(王/建)¶
(宫/詞)房生直温與余二弟遊皆好學余病其確也思所以¶
<pb:KR3k0025_WYG_088-13b>¶
休息之者得木局隆其中以䂓焉其下方以直置棋二¶
十有四貴者半賤者半用朱墨以別焉旣而抵戲者二¶
人則視其賤者而賤之視其貴者而貴之余諦觀之以¶
思其始則皆類也房子一書而輕重若是適近其手而¶
先焉非能擇其善而朱之否而墨之也然則若世之所¶
以貴賤人者其異房子之貴賤於兹棋者歟(栁文/序棋)¶
本朝彈棋局方二尺中心髙如覆盂其顛為小壺四角¶
微隆起今譜中具有此法栁子厚敘棋用二十四棋者¶
<pb:KR3k0025_WYG_088-14a>¶
即此戲也(筆/談)漢皇初厭蹙鞠勞侍臣始作彈棋戲東方¶
諸公盛得名魏文邇來稱絶技後宫粧奩仍可為低著¶
葛巾尤更竒誰能朱墨異貴賤百世紛紛無己時(劉貢/父)¶
　　　象戲¶
傳記巴卭人剖二大橘每橘有二老叟相對象棋一叟¶
曰橘中之樂不減商山但不能深根固蒂為人摘下耳¶
(廣/記)周武帝始造象戯(事/始)¶
集箆蔽象棋(楚/辭)¶
<pb:KR3k0025_WYG_088-14b>¶
本朝大都博奕皆戯劇象戯翻能學用兵車馬尚存周¶
戰法偏裨曾備漢官名中軍八面將軍重河外斜尖步¶
卒輕却凭文楸閒自笑雄如劉項亦閒争(程明/道)¶
　　　蹙融¶
史吾丘夀王以善格五召待詔(漢/書)¶
傳記說文云行棋相塞謂之簺鮑宏簺經曰簺有四采¶
塞四乗五是也至五即格不得行故謂之格五(類/要)於奕¶
具一枰各布五子角遲速名蹙融(雜/爼)或謂之蹙戎漢書¶
<pb:KR3k0025_WYG_088-15a>¶
謂之格五雖止用數棋共行一道亦有能否徐德占善¶
移遂至無敵其法已常欲有餘而致敵人於險(墨客/揮犀)¶
　　　選職¶
集開成三年予舟行次洞庭之陽遇二三子號進士者¶
以穴骰雙雙為戲更投局上以數多少為進身職官之¶
差數豐貴而約賤卒局座客有為尉掾而止者有貴為¶
相臣將臣者有連得美名而後不振者有始甚微而歘¶
升於上位者大凡得失酷似前所謂不繫賢不肖但值¶
<pb:KR3k0025_WYG_088-15b>¶
其偶不偶耳彼真為貴者乃數年之榮耳吾今之貴者¶
亦數刻之樂耳又安知數刻之樂果不及數年之榮耶¶
(房千里選/格圖序)¶
本朝丁謂叅政楊文公曰骰子選耳何足道哉(互見叅/政類)¶
　¶
　¶
　¶
　記纂淵海卷八十八¶
