# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:34.100462
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷四十四
<pb:KR3k0025_WYG_044-1a>¶
欽定四庫全書¶
　記纂淵海卷四十四　　　宋　潘自牧　撰¶
　　性行部¶
　　　欺罔¶
經譸張為幻(尚/書)以空作見文書與實不相應也(周禮/註)假¶
於鬼神時日卜筮以疑衆殺(記/)¶
子飾智以驚愚(莊/子)狎侮欺紿亡所不為　向氏以國氏¶
之謬已也以國氏之重罔已也　燕人生於燕長於楚¶
<pb:KR3k0025_WYG_044-1b>¶
及老而還本國過晉國同行者誑之指城曰此燕國之¶
城其人愀然變容指社曰此若里之社乃喟然而歎指¶
舍曰此若先人之廬乃潸然而泣指壠曰此若先人之¶
塜其人哭不自禁同行者啞然大笑曰予昔紿若此晉¶
國耳(列子互/入愚暗)楚人握山雉者欺路人曰鳳凰也路人曰¶
我聞鳳凰今始見矣請買千金弗與請加倍乃與之(尹/文)¶
(子/)¶
史趙髙獻鹿謂之馬二世問左右此乃鹿也左右皆曰¶
<pb:KR3k0025_WYG_044-2a>¶
馬也二世驚自此為惑乃召太卜令卦之太卜曰奉宗¶
廟鬼神齋戒不明乃至於此(李斯傳互/入阿附)瞽說欺天(西漢/郭承)¶
(傳/)滿讕誣天(谷永/傳)元光二年李少君以祠竈却老方見¶
少君善為巧發竒中甞從武安侯飲坐中有九十餘老¶
人少君乃言與其大父游射處老人為兒時從其大父¶
識其處一坐盡驚少君言上曰祠竈可致物致物而丹¶
砂可化為黄金夀可益蓬萊仙者可見以封禪則不死¶
黄帝是也居乆之李少君病死天子以為化去不死而¶
<pb:KR3k0025_WYG_044-2b>¶
海上燕齊恠迂之方士更多言神仙事矣　元狩四年¶
齊人少翁以鬼神方見拜少翁為文成將軍居嵗餘其¶
方益衰神不至乃為帛書以飯牛佯不知言曰此牛腹¶
中有竒殺視得書言甚恠天子識其手書問其人果是¶
偽書於是誅文成將軍而隱之　元鼎二年丁義薦方¶
士欒大大敢為大言處之不疑大言曰臣甞往來海中¶
海中見安期羨門之屬顧以臣為賤不信臣又以為康¶
王諸侯耳不足與方臣之師曰黄金可成而河決可塞¶
<pb:KR3k0025_WYG_044-3a>¶
不死之藥可得仙人可致也　元鼎四年齊人公孫卿¶
曰黄帝仙登于天黄帝採首山銅鑄鼎於荆山下鼎既¶
成有龍垂胡髯下迎黄帝上騎龍與羣臣後宫七十餘¶
人俱登天於是天子曰嗟夫誠得如黄帝吾視棄妻子¶
如脱屣耳　元封二年公孫卿言見神人東萊山若云¶
欲見天子天子於是幸緱氏城遂至東萊宿留之數日¶
無所見見大人跡云　公孫卿言仙人好樓居於是上¶
令長安作蜚廉觀甘泉作益壽延夀觀持節設具而候¶
<pb:KR3k0025_WYG_044-3b>¶
神人　天子病鼎湖甚巫醫無所不致不愈游水發根¶
言上郡有巫病而鬼神下之上召置祠之甘泉及病使¶
人問神君言曰天子無憂病病少愈強與我㑹甘泉病¶
良已置酒夀宫神君非可得見聞其言與人音等時去¶
時來來則神君所言上使人受書其言命之曰畫法其¶
語世俗之所知也無絶殊者而天子心獨喜其事秘世¶
莫知也　上祭黄帝塜橋山釋兵須如上曰吾聞黄帝¶
不死今有塚何也公孫卿曰黄帝已仙上天羣臣思慕¶
<pb:KR3k0025_WYG_044-4a>¶
葬其衣冠　情不覆其貌者謂之偽毀譽失其真者謂¶
之誣言事失其類者謂之罔　前膠東相王成偽自増¶
加流民八萬口蒙顯賞是後俗吏多為虛名云(通鑑/漢武)昔¶
秦始皇使徐福發男女入海求仙採藥因逃不還天下¶
怨恨漢興新垣平齊人少翁公孫卿欒大等皆以術窮¶
詐得誅夷伏辜(通鑑漢/元紀)盜賊始發其源甚微部伍吏人¶
所能擒也咎在長吏不為意縣欺其郡郡欺朝廷實百¶
言十實千言百(通鑑漢/平紀)譬猶畫工惡圖犬馬而好作鬼¶
<pb:KR3k0025_WYG_044-4b>¶
魅誠以事實難形而虛偽不窮也(通鑑漢/殤紀)繁文偽飾欺¶
天罔人(通/鑑)𤣥黄改色馬鹿易形(東漢王/逸傳)時宦官並起第¶
宅擬制宫室帝常登永安候臺宦官恐望見之乃使趙¶
忠等諫曰人君不當登髙登髙則百姓離散自是不敢¶
復登臺榭(東漢宦/者傳)武帝下令曰昔直不疑無兄世人謂¶
之盜嫂第五伯魚三娶孤女世人謂之撾婦翁王鳳擅¶
權谷永比之申伯王商忠義張匡謂之左道此皆以白¶
為黒欺天罔上者也(魏志互/入妄偽)嵩髙道士潘誕自言三百¶
<pb:KR3k0025_WYG_044-5a>¶
嵗為帝合鍊金丹常役數千人所費巨萬鑿嵩髙大石¶
深百尺者數十處凡六年丹不成(通鑑隋/煬紀)驛書上聞旬¶
月方報其敗喪則減百而為一其捃獲則張百而成千¶
(通鑑唐/徳宗紀)禄山奏言去春營州蟲食苗臣焚香祝天云臣¶
若操心不正事君不忠使蟲食臣心臣若不負神祗願¶
使蟲散即有羣鳥從北來食蟲立盡請宣付史官(通鑑/唐𤣥)¶
(宗/紀)或告第五琦受人金二百兩遣御史劉期光追按之¶
琦曰琦備位宰相二百金不可手挈若付受有憑請准¶
<pb:KR3k0025_WYG_044-5b>¶
律科罪期光即奏琦已服罪(通鑑唐/肅宗紀)髙力士有養女嫠¶
居東京頗能言宫中事女官李真一意其為沈太后詣¶
使者具言其狀髙氏辭稱實非太后驗視者益疑之徑¶
迎入居上陽宫供奉左右誘諭百方髙氏心動乃自言¶
是(通鑑唐/徳宗紀)肆騁譎恠其進對皆他人莫敢言者延齡言¶
之不疑亦人之所未甞聞徳宗頗知其詐(裴延齡傳/互入妄誕)唐¶
太宗責髙徳孺曰汝指野鳥為鸞以欺人主取髙官(唐/書)¶
豆盧革韋說甞問郭崇韜曰汾陽王本太原人徙華隂¶
<pb:KR3k0025_WYG_044-6a>¶
公世家鴈門豈其枝派耶崇韜曰因遭亂亡失譜諜甞¶
聞先人言上距汾陽四世耳革曰然則固從祖也有求¶
官者崇韜曰深知公功然門地寒素不敢相用恐為名¶
流所嗤(通鑑唐/莊宗紀)¶
傳記江南呼欺曰紿通作詒(集/韻)¶
本朝妄自粉飾欺盲聾(東坡/詩)¶
　　　傾險(附反覆/)¶
經彼何人斯其心孔艱　為鬼為蜮(詩/)情疎而貌親在¶
<pb:KR3k0025_WYG_044-6b>¶
小人則穿窬之盜也(禮/記)匿怨而友其人左丘明恥之丘¶
亦恥之(論/語)¶
子好面譽人者亦好背而毀之(互入面/是背非)孔子曰人心險¶
於山川難於知天天亦有春秋冬夏旦暮之期人有厚¶
貌深情(莊子互入/人心難托)若蜚鳥然傾側反覆　言無常正行¶
無常信惟利所在無所不傾(荀/子)口親心疎貌合行離(抱/朴)¶
(子/)¶
史陳轅濤塗謂鄭申侯曰師出於陳鄭之間國必甚病¶
<pb:KR3k0025_WYG_044-7a>¶
若出於東方觀兵於東夷循海而歸可也申侯曰善濤¶
塗以告齊侯許之申侯見曰師老矣若出於東方而遇¶
敵懼不可用也若出於陳鄭之間共其資糧扉屨可也¶
齊侯説執轅濤塗(左僖/四年)公孫𢎞外寛内深諸常與有隙¶
者雖陽與善隂報其禍殺主父偃徙董仲舒於膠西皆¶
𢎞之力也(史記/本傳)睢真傾危之士哉(通鑑/周紀)太史公曰張儀¶
行事甚於蘇秦要之此兩人真傾危之士哉(史/記)貪饕險¶
詖不閑義禮(前漢書/禮樂志)隂賊感概(師古曰隂賊/懐害之意也)其隂賊著¶
<pb:KR3k0025_WYG_044-7b>¶
於心本發於睚眦(西漢/郭解)天下以酈寄為賣友(西漢/本傳)公孫¶
𢎞甞與公卿約議至上前皆背其約以順上㫖(通鑑/漢武)鄭¶
朋隂欲附蕭望之上疏言史髙遣客為姦利及言許史¶
子弟罪過章視周堪堪令朋待詔金馬門後朋行傾邪¶
望之絶不與通朋與李宫俱待詔堪獨白宫為黄門郎¶
朋怨恨更求入許史推所言許史事曰皆周堪劉更生¶
教我我闗東人何以知此於是侍中許章白見朋朋出¶
揚言曰我見言前將軍小過五大罪一中書令在旁知¶
<pb:KR3k0025_WYG_044-8a>¶
我言狀望之問𢎞恭石顯恭顯恐望之自訟即挾朋告¶
望之等謀欲罷車騎將軍疏退許史狀　谷永前後所¶
上四十餘事略相反覆(西/漢)石顯為人巧慧習事能探得¶
人主㣲指内深賊持詭辯以中傷人忤恨睚眦輒被以¶
危法(通鑑/漢元)動靜可識而沈阻難徴深厚之性詭於情貌¶
(東漢郭/太傳)乘人之危非仁也(東漢蓋/勲傳)蜀李嚴用性深刻鄉¶
里曰難可狎李鱗甲(江表傳又蜀志陳震傳載諸葛亮/與董允書曰陳孝起與吾説李正)¶
(方腹中有鱗甲鄉/黨以為不可近)劉曄為帝所親重帝將伐蜀朝臣内¶
<pb:KR3k0025_WYG_044-8b>¶
外皆曰不可曄入與帝議則曰可伐出與朝臣言則曰¶
不可(通鑑魏/明紀)晉劉毅曰一人之身旬日異狀　劉襲曰¶
事之不可者莫大於反將軍往年反王兖州近日反司¶
馬郎君今復反桓公一人三反何以自立(通鑑/晉紀)李義深¶
心胷險峭時人語曰劍㦸森森李義深(北/史)李義府貌柔¶
恭與人言嘻怡㣲笑而隂賊褊忌凡忤意者皆中傷之¶
時號義府笑中刀(唐奸/臣傳)李義府柔而害物人謂之人猫¶
(唐書/本傳)封倫資險佞内挾數刺人主意隂導而陽合之人¶
<pb:KR3k0025_WYG_044-9a>¶
莫能探其膺肺(唐書封/倫傳)鄭愔初附來俊臣俊臣誅附張¶
易之易之誅附韋氏韋氏敗又附譙王重福竟坐族誅¶
　李林甫城府深密人莫窺其際好以甘言啗人而隂¶
中傷之不露辭色凡為上所厚者始則親結之及勢位¶
稍逼輒以計去之雖老奸巨猾無能逃其術者　李林¶
甫為相凡才望功業出己右及為上所厚勢位將逼己¶
者必百計去之尤忌文學之士或陽與之善啗以甘言¶
而隂陷之　李適之性疎率林甫甞謂適之曰華山有¶
<pb:KR3k0025_WYG_044-9b>¶
金礦采之可以富國主上未之知也他日適之因奏事¶
言之上以問林甫對曰臣乆知之但華山陛下本命王¶
氣所在鑿之非宜故不敢言上以林甫為愛已薄適之¶
慮事不熟謂曰自今奏事宜先與林甫議之無得輕脱¶
適之由是束手矣(通鑑唐𤣥宗/互入謟諛)贄(陸/)與璟(趙/)約至帝前¶
極論延齡(裴/)帝怒形於色璟黙而不言(唐書/徳宗)¶
集溪谷不能喻其險鬼神無以究其變(絶交/論)惡鳥不鳴¶
(文/選)面從背違意與口戾言如飴蜜心如螫厲(晉仲長敖/覈性賦)¶
<pb:KR3k0025_WYG_044-10a>¶
法吏多少年磨淬出角圭將舉汝愆尤以為己階梯(韓/退)¶
(之/詩)賦性專相醢(韓/集)䑕牙穿屋虺毒吹人(李衛公/朋黨論)人中有¶
獸心　一人千萬心(孟/郊)方寸地九折阪(仲長敖/覈性賦)深心藏¶
陷穽巧言織網羅　李義府背笑欣欣笑中有刀潛殺¶
人隂陽神變皆可測不測人間笑是嗔(白侍/郎)梟心獍貌¶
何人覺　爍鐵不在火割肌不在刀險心露山岳流語¶
翻波濤　肺肝増巧曲噂沓言柔舌(杜牧/之)弗聲弗鳴潛¶
此毒螫(陸龜蒙/蝎賦)初即許之以死殉體面俱柔終乃背之¶
<pb:KR3k0025_WYG_044-10b>¶
而飽飛身名已遂(唐文/粹)¶
　　　務實¶
經不作無益害有益功乃成(書/)恥名之浮於行也(禮/記)非¶
知之艱行之惟艱(書/)欲行之浮於名也　脩身踐言¶
有其言而無其行君子恥之　喪禮與其哀不足而禮¶
有餘也不若禮不足而哀有餘也祭禮與其敬不足而¶
禮有餘也不若禮不足而敬有餘也　君子與其有諾¶
責也寧有已怨(禮記已謂不許也言諾/而不與其怨大於不許)子曰素隠行怪¶
<pb:KR3k0025_WYG_044-11a>¶
後世有述焉吾弗為之矣(記中/庸)君子恥服其服而無其¶
容恥有其容而無其辭恥有其辭而無其徳恥有其徳¶
而無其行　君子不以口譽人則民作忠　君子寡言¶
而行以成其言(禮/記)恭儉惟徳無載爾偽(書/)古者言之不¶
出恥躬之不逮也　禮與其奢也寧儉喪與其易也寧¶
戚　奢則不孫儉則固與其不孫也寧固　君子恥其¶
言而過其行　子曰知之為知之不知為不知是知也¶
(論/語)¶
<pb:KR3k0025_WYG_044-11b>¶
子恭儉豈可以聲音笑貌為哉　聲聞過情君子恥之¶
(孟子下互入/有名無實)良劍期乎利不期乎莫邪(墨/子)君子行不貴¶
茍難説不貴茍察名不貴茍傳唯其當之為貴　聞之¶
而不見雖博必謬見之而不知雖識必妄(荀/子)庖丁解牛¶
適俗所須朱泙屠龍無所用巧茍乖世務雖有妙術歸¶
於無用(劉/子)¶
史婁敬曰臣衣帛衣帛見衣褐衣褐見終不敢易衣(本/傳)¶
子曰我欲載之空言不如見之於行事之深切著明也¶
<pb:KR3k0025_WYG_044-12a>¶
(史記/自序)使其中有可欲者雖錮南山猶有隙使其中無可¶
欲者雖無石槨又何戚焉(通鑑漢/文紀)申公曰為治者不在¶
多言顧力行何如耳(通鑑漢/武紀)將相皆舊功臣少文多質¶
　萬石君無文學而恭謹無與比　萬石君家不言而¶
躬行　是時吏治皆以慘刻相尚獨内史倪寛擇用仁¶
厚士推情與下不求聲名(通鑑/漢文)上雅不喜聴音樂手不¶
持珠玉　羣臣上言宜封禪泰山詔曰即位三十年百¶
姓怨氣滿腹吾誰欺欺天乎曽謂泰山不如林放乎何¶
<pb:KR3k0025_WYG_044-12b>¶
事汙七十二代之編録若郡縣遣吏上夀盛稱虛美必¶
髠令屯田　任性而行不自彫飾(通鑑漢/光武)章奏過稱虛譽¶
尚書皆宜抑而不省示不為諂子嗤也(通鑑漢/明帝)蔣琬為¶
政以安民為本不以脩飾為先(蜀/志)魏明帝謂盧毓曰選¶
舉莫取有名如畫地作餅不可啗也(魏/志)武威王利鹿孤¶
欲稱帝鍮勿崙曰虛名無實徒作為世之質的將安用¶
之(互入徒/勞無補)晉魏舒不為皎厲之事年四十郡舉上計宗¶
黨以舒無學業令不就可以為髙舒曰若試而不中其¶
<pb:KR3k0025_WYG_044-13a>¶
負在我安可虛竊不就之髙以為己榮(通鑑/晉紀)魏舒為事¶
必先行而後言(晉書/本傳)王述毎受職不為虛讓其所辭必¶
於不受及為尚書令子坦之白述故事當讓述曰汝謂¶
我不堪耶坦之曰非也但克讓自美事耳述曰既謂堪¶
之何為復讓人言汝勝我定不及也(通鑑晉海/西公紀)豈須邑¶
至里詣飾其游聲哉(通鑑晉/武紀)秦孝王俊薨王府寮佐請¶
立碑上曰欲求名一卷史書足矣何用碑為若子孫不¶
能保家徒與人作鎮石耳(隋/書)瓦器蚌盤殽核充事而已¶
<pb:KR3k0025_WYG_044-13b>¶
(通鑑陳/髙祖)隋主不喜辭華詔天下公私文翰並宜實録泗¶
州刺史司馬幼之文表華艷付所司治罪(通鑑陳/後主)楊瑒¶
在官清白吏請立石紀徳瑒曰事益於人書名史氏足¶
矣若碑頌者徒遺後人作鎮石耳(唐書/本傳)元徳秀質厚少¶
飾緣(唐書卓行傳/互見重厚)文武官請封禪上曰卿輩皆以封禪¶
為帝王盛事朕意不然若天下乂安家給人足雖不封¶
禪庸何傷乎昔秦始皇封禪漢文不封禪後世豈以文¶
帝之賢不及始皇耶(通鑑唐/太宗)廣州吏民為宋璟立遺愛¶
<pb:KR3k0025_WYG_044-14a>¶
碑璟上言臣在州無他異迹今以臣光寵成彼諂諛欲¶
革此風望自臣始於是他州皆不敢立(通/鑑)李徳裕曰臣¶
祖家不置文選蓋惡其不根藝實(唐/志)¶
集名不可以虚作(楚/辭)不為飾讓(文選讓/郡公表)無使名過實(崔/子)¶
(座/銘)在室如賔寧慙屋漏不貪為寶每畏人知(江總作歐/陽頠墓誌)¶
不懐寶以害賈不飾表以招累靜守約以不矜動因循¶
以簡易任自然以為姿無誘慕於當世(張華鷦/鷯賦)以智謀¶
而進者有時而衰以朴厚而知者無迹而固(劉賔/客)雖有¶
<pb:KR3k0025_WYG_044-14b>¶
數斗玉不如一盤粟(李太/白集)大農之家不待珠璣然後為¶
富(杜牧/之)淫文艷韵無一字焉(白侍/郎)唯憑野老口不立政¶
事碑(杜荀鶴互/見政事)至寶不雕琢(韓集互入/不待矯揉)多花常早落桃¶
李不如松(唐/詩)¶
本朝詩文皆有為而作精悍確苦言必中當世之過鑿¶
鑿乎如五穀必可以療饑㫁㫁乎如藥石必可以伐病¶
(東坡鳬繹/先生集序)蒼然澗下松不願世雕刻(蘇子/由集)¶
　　　尚朴¶
<pb:KR3k0025_WYG_044-15a>¶
經大禮必簡　喬而野朴而不文　大羮不和貴其質¶
也大圭不琢美其質也　汙尊而抔飲蕢桴而土鼓¶
器用陶匏　至敬無文父黨無容此以素為貴也　至¶
貴不饗味而貴氣臭也(禮/記)先進於禮樂野人也如用之¶
則吾從先進(論/語)¶
子吾將鎮之以無名之樸(老/子)¶
史崔洪手不執珠玉(晉書/本傳)斵雕為樸(漢/書)¶
　　　飾偽¶
<pb:KR3k0025_WYG_044-15b>¶
經靜言庸違象恭滔天(書言共工自為謀起事而違/背之貌象恭敬而心傲狠)作¶
偽心勞日拙(書/)行偽而堅言偽而辨(禮/記)小人閒居為不¶
善無所不至見君子而後厭然揜其不善而著其善(大/學)¶
(互入有/忌憚)色取仁而行違居之不疑(論/語)¶
子居之似忠信行之似廉㓗衆皆説之自以為是而不¶
可與入堯舜之道故曰徳之賊(孟/子)利心無足而佯無欲¶
者也行偽險穢而強髙言謹慤者也(荀/子)欲售偽者必假¶
真　有人則作之無人則輟之之謂偽(揚/子)¶
<pb:KR3k0025_WYG_044-16a>¶
史鄭伯有既死使太史命伯石為卿辭太史退則請命¶
焉(請太史/更命已)復命之又辭如是三乃受策入拜子産是以¶
惡其為人也(左襄/三十)此飾説也(史虞/卿傳)公孫𢎞習文法吏事¶
縁飾以儒術(西漢/傳)符氏卒羣臣皆含辛以為淚(通鑑晉/安紀)¶
晉王廣彌自矯飾上與后甞幸其第廣悉屏匿美姬於¶
别室唯留老醜者衣以縵綵給事左右屏帳改用縑素¶
故絶樂器之絃不令拂去塵埃上見之以為不好聲色¶
還宫以語侍臣意甚喜(通鑑隋/高祖)韋執誼初為叔文所引¶
<pb:KR3k0025_WYG_044-16b>¶
用深附之既得位欲掩其迹且迫於公議故時時為異¶
同(通鑑唐/順宗)¶
傳記飾貌者不情(大戴禮/文王篇)齊賀曰公孫𢎞内服貂蟬外¶
衣麻枲内厨五鼎外饍一殽於是朝廷疑其矯(西京/雜記)¶
集誦六藝以飾姦(潘安/仁賦)色厲内荏行僻心堅　卑辭作¶
偽(陳子/昻集)今之脂其貌蠟其言以求賈(栁/文)溷䑕虛求㓗(元/微)¶
(之/集)茍作偽而心拙必代斵而手傷(白樂/天)¶
本朝鞠躬便僻不足為恭長號流涕不足為哀弊衣糲¶
<pb:KR3k0025_WYG_044-17a>¶
食不足為儉　飲食之初以為味也適口斯善矣世人¶
取果餌而刻鏤之朱緑之以為盤案之玩豈非以目食¶
者乎(涑水/迂書)夫面垢不忘洗衣垢不忘澣此人之至情也¶
今也不然衣臣虜之衣食犬彘之食囚首喪面而談詩¶
書此豈其情也哉(老蘇辯/姦論)¶
　　　沽名矯激¶
經違道干譽(書/)欲㓗其身而亂大倫(論/語)¶
子段干木踰垣而辟之泄栁閉門而不納是皆已甚(互/入)¶
<pb:KR3k0025_WYG_044-17b>¶
(已/甚)陳仲子以兄之禄為不義之禄而不食也以兄之室¶
為不義之室而不居也(孟/子)買名聲於天下(莊子互/入好名)姦人¶
盜名於晻(暗/同)世故曰盗名不如盜貨田仲史鰌不如盜¶
也(荀/子)¶
史公孫𢎞至宰相封侯食一肉脫粟飯(西漢/本傳)石建之澣¶
衣周仁為垢汙君子譏之(前漢/本傳)公孫𢎞以三公為布被¶
誠飾詐以釣名(前漢/本傳)干名采譽(西漢終/軍傳)純盜虛聲(通鑑/李固)¶
(貽書黄/瓊云)¶
<pb:KR3k0025_WYG_044-18a>¶
集少室山人索價髙兩以諫官徴不起(韓詩山人/指李渤也)¶
　　　機巧¶
經其民機巧趍利(禮/)¶
子為機變之巧者無所用恥焉(孟/子)有機械者必有機事¶
有機事者必有機心(莊/子)故機械之心藏於胸中則純白¶
不粹神徳不全(淮南/子)¶
史司馬安文深巧善宦四至九卿(西漢汲/黯傳)公孫𢎞奏事¶
有不可不庭辯甞與汲黯請間先發之𢎞推其後(通鑑/漢武)¶
<pb:KR3k0025_WYG_044-18b>¶
(紀/)何平叔外靜而内躁銛巧好利(通鑑魏邵/凌厲公紀)能移主上¶
意者唯楊素耳(通鑑隋/髙祖)以反道為權以任數為智君上¶
行之必失衆臣下用之必陷身(通鑑唐/徳宗)¶
　　　妄想¶
傳記桓子新論曰闗東語曰人聞長安樂則出門西向¶
笑知肉美味則對屠門而大嚼(論衡互/入仰羨)乆鰥無偶思配¶
織女(易/林)¶
集援北斗兮酌桂漿(楚/辭)過屠門而大嚼雖不得肉貴且¶
<pb:KR3k0025_WYG_044-19a>¶
快意(曹植/書)¶
本朝饑人忽夢飯甑溢夢中一飽百憂釋(東坡/詩)¶
　　　實意(附虛意/)¶
經君子問人之寒則衣之問人之饑則食之稱人之美¶
則爵之(禮/記)¶
史觥(大/也)飯不及壺餐(大飯謂盛饌未具不及/壺餐之救饑疾也越語)寒之於衣¶
不待輕煖饑之於食不待甘㫖(西漢食貨志/互入易足)¶
傳記衣人在寒食之在饑投虎千金不如一豚肩(吕氏/春秋)¶
<pb:KR3k0025_WYG_044-19b>¶
墨子語禽滑釐曰凶年與子隋珠又與子一鍾粟子將¶
何所擇釐曰粟可耳(説苑互入/知所輕重)¶
集救死具八珍不如一簞犒(韓/詩)蔬食足充饑何必膏粱¶
珍繒絮足禦寒何必錦繡文(白樂天集/互入易足)¶
經子曰口惠而實不至(禮/記)¶
史諺曰錢不出家言與之(東/漢)¶
集虛名但䝉寒温問泛愛不救溝壑辱(杜/詩)¶
　　　有名無實¶
<pb:KR3k0025_WYG_044-20a>¶
經維南有箕不可以簸揚維北有斗不可以挹酒漿¶
睆彼牽牛不以服箱(詩/)¶
史猶獲石田也無所用之(左哀十/一年)聴其言洋洋滿耳若¶
將可遇求之盪盪如繫風捕影終不可得(漢郊/祀志)有名無¶
實何異兔絲燕麥南箕北斗(通鑑/梁武)實不應聲者謂之虛¶
(通鑑/漢武)名如畫地作餅不可啖也(魏志盧/毓傳)鍮勿崙曰虛名¶
無實徒足為世之質的(通鑑晉紀/互入務實)¶
集猶木蘭為舟翠羽為楫翫之於陸而無涉川之用(唐/文)¶
<pb:KR3k0025_WYG_044-20b>¶
(粹/)雷霆空霹靂雲雨竟虛無(杜/詩)初如吉夢終為戯談(李/義)¶
(山/集)牛奮其角箕張其口牛不見服箱斗不挹酒漿(韓/詩)¶
　　　文具¶
史計簿具文而已(西漢/宣紀)秦任刀筆吏爭以苛察相髙其¶
敝徒文具亡實(前漢張/釋之傳)¶
　　　隠逸¶
經肥遯無不利　君子獨立不懼遯世無悶　不事王¶
侯髙尚其事(易/)考槃在澗碩人之寛(詩/)儒有上不臣天¶
<pb:KR3k0025_WYG_044-21a>¶
子下不事諸侯(禮/記)隠居以求其志　隠居放言　賢者¶
辟世其次辟地　子路遇丈人以杖荷蓧子路以告子¶
曰隠者也(論/語)¶
子隠於窮閻漏屋三公不能與之爭名(荀/子)棄赫奕之朝¶
華避僨車之險路吟笑蒼崖之間而萬物化為埃氛怡¶
顔豐柯之下而朱户變為繩樞握耒甫田而麾節忽若¶
執鞭啜荈瀨泉而太宰同乎藜蓼泰爾有餘歡於無為¶
之塲忻然齊貴賤於不爭之地含醇中樸無欲無憂全¶
<pb:KR3k0025_WYG_044-21b>¶
真虚氣居平味淡恢恢蕩蕩與混成等其自然(抱朴/子)名¶
混朝市心在世外(文中/子)¶
史賈誼曰吾聞古之聖人不居朝廷必在卜醫之中(史/記)¶
(司馬季主傳互/入無往不自得)帝少與嚴光同遊學即位以物色訪之¶
累徴乃至拜諫議大夫不肯受去耕釣於富春山中以¶
夀終於家(通鑑光/武紀)四皓潛光隠曜(東漢郭/𤣥傳)志凌青雲之¶
上身晦泥汙之下(後漢逸/民傳)法真隠居不仕前後四徴終¶
不屈友人郭正曰法真名可得聞身難得而見逃名而¶
<pb:KR3k0025_WYG_044-22a>¶
名我隨避名而名我迫(通鑑漢順紀互/入欲晦而彰)枕石潄流恬淡¶
於浩然之域(蜀志彭/羕傳)殷浩累辭徴辟屏居墓所㡬將十¶
年時人擬之管葛(通鑑/晉穆)怡居塵外髙謝人寰笑詠山林¶
遊泛江海當此之時蕭然有凌霞之舉(晉謝/安傳)名可聞而¶
身不可見徳可仰而形不可覩(晉宋/纎傳)養粹岩阿銷聲林¶
曲(晉隠/逸傳)周顒處山舍王儉問曰卿山中何所食曰赤米¶
白鹽緑葵紫蓼文惠問顒菜食何味最勝顒曰春初早¶
韮秋末晩菘(南/史)岩壑閒逺水石清華(南史隠/逸傳)養素丘園¶
<pb:KR3k0025_WYG_044-22b>¶
(周韋/夐詩)狎玩魚鳥左右琴書拾遺粒而織落毛飲石泉而¶
庇松柏放情宇宙之内自足懐抱之中冥心物表介然¶
離俗(北史隠/逸傳)陸龜䝉嗜茶置園顧渚山下乗馬升車設¶
蓬席齎束書茶竈筆床釣具往來時謂江湖散人或號¶
天隨子甫里先生自比涪翁漁父江上丈人後以髙士¶
召不至(新唐書/本傳)上焉者身藏而徳不晦故自放草野而¶
名往從之雖髙乘之貴猶尋軌而委聘也其次挈治世¶
具弗得伸或峭行不可屈於俗雖有所應其於爵禄也¶
<pb:KR3k0025_WYG_044-23a>¶
汎然受悠然辭使人君常有所慕企慊然如不足其可¶
貴也末焉者資槁薄樂山林内審其才終不可當世取¶
舍故逃丘園而不返使人常髙其風而不敢加訾焉(唐/書)¶
(隠逸/傳序)田遊巖居箕上髙宗幸嵩山親至其門遊岩曰臣¶
所謂泉石膏肓煙霞痼疾者　潘師正曰茂松清泉臣¶
所須也(新唐書/本傳)¶
集處𤣥舍之幽門兮穴岩石而窟伏　朝飲木蘭之墜¶
露兮夕餐秋菊之落英(楚/辭)飲石泉兮䕃松柏(楚/辭)棲志浮¶
<pb:KR3k0025_WYG_044-23b>¶
雲(張茂/先詩)髙步追許由(左太沖/詠史詩)髙蹈風塵外長揖謝夷齊¶
　放情凌霄外嚼蕋挹飛泉(郭景純/遊仙詩)放情青雲外　小¶
隠隠林藪大隠隠朝市(王康琚/招隠)憩石挹飛泉攀林搴落¶
英(謝靈/運詩)嘉遯龍蟠翫世髙蹈(文選/七命)潛處蓬室不干勢權¶
(文/選)岩藪知名(郭有/道碑)藉草䕃松(孫綽天/台賦)結廬在人境而無¶
車馬喧問君何能爾心逺地自偏(陶淵/明詩)泥蟠不用(蜀秦/宓論)¶
耿介拔俗之標瀟洒出塵之想亭亭物表皎皎霞外(孔/徳)¶
(璋北山/移文)漸喜交遊絶幽居不用名　雖有車馬客而無¶
<pb:KR3k0025_WYG_044-24a>¶
人世喧　雲卧衣裳冷(杜/詩)括囊經世道遺身在白雲¶
投身霄嶺滅景雲林　谷汲芝耕　山壑髙居農野永¶
嵗　山栖木食負林壑而驕人　放身霄嶺宴景雲林¶
卑俗不可得而問時士不可得而見髙眠終古一笑昔¶
人　芝桂為伍麋鹿同曹軒裳鍾鼎如夢中也(陳子/昻)仙¶
菌靈芝夢魂裏(李太/白)投竿垂餌晦幽迹於渭濵抱甕灌¶
園絶心機於漢渚(駱賔/王)花逕不曽縁客掃蓬門今始為¶
君開　懶性從來水竹居(杜/詩)野袍栽薜葉山酒酌藤花¶
<pb:KR3k0025_WYG_044-24b>¶
(駱賔/王)白雲深處有岩居(杜牧/之)烟霞老此身　柴門嘶馬¶
少藤杖拜人稀　人語空山答　手栽松樹蒼蒼老身¶
卧桃源寂寂春惟有胡麻當鷄黍白雲來往未嫌貧¶
跡逺親魚鳥　避世歌芝草休官醉菊花　千載空桃¶
花秦人深不見　漁竿吾道在鷗鳥世人賖　結茅依¶
翠微伐木開䝉籠孤峰倚青霄一徑去不窮　桃花洞¶
裡居人滿桂樹山中任日長　萬壑千峰獨閉門　白¶
雲幽卧處不向世人傳(劉長/卿)拂衣從此去髙步躡華嵩¶
<pb:KR3k0025_WYG_044-25a>¶
　捫蘿亦踐苔　昔聞龎徳公採藥遂不返金澗餌芝¶
术石床卧苔蘚　結廬就岩窟　竹房閉虛靜花藥連¶
冬春平石藉琴硯落泉洒衣巾　焚香宿華頂裛露采¶
靈芝屢踐莓苔滑將尋汗漫期(劉义/詩)杜門不復出乆與¶
世情疎　松月生夜涼風泉滿清聴　門無俗士駕人¶
有上皇風(孟浩/然)惟恐入山之不深入林之不密其影響¶
昧昧惟恐聞於人也　物外日月本不忙(韓/集)肥遯居真¶
包蒙養正(栁/集)耕於寛閒之野釣於寂寞之濵(韓/集)飲水煮¶
<pb:KR3k0025_WYG_044-25b>¶
松柏(孟東/野)且欲遺姓名安能慕竹帛芝术資餱糧烟霞¶
拂巾幘　愛名之世忘名客多事之時無事身笑聴鼕¶
鼕朝莫鼓只能催得市朝人　雲深無四鄰(劉賔/客)南山¶
四皓秦之博士遭世暗昧退而作歌曰莫莫髙山深谷¶
迤邐曄曄紫芝可以療饑唐虞世逺吾將何歸駟馬髙¶
蓋其憂甚大富貴之畏人兮不如貧賤之肆志共入商¶
山(崔琦四/皓頌)山林小羈鞅　時人不到處苔石無遺蹤¶
但有鷄犬聲不聞車馬喧　薜衣換簪組藜杖代車馬¶
<pb:KR3k0025_WYG_044-26a>¶
　偶得幽閒境遂忘塵俗心始知真隠者不必在山林¶
　藥圃茶園為産業野麋林鶴是交游　杜門隱几塊¶
然自居木形灰心雖鵩鳥集於前枯栁生於後不能動¶
於心也　人間榮耀因縁少林下幽閒氣味深　夜後¶
不聞龜喘息秋來惟長鶴精神　韜跡匿光銷聲藏影¶
(白侍/郎)白雲深陋巷衰草遍閒居　身依泉壑將時背路¶
入烟蘿得地深終嵗不知城郭事手栽松竹盡成隂¶
佩蘭䕃竹誅茅席芷(武伯/蒼)夜眠幽洞石曉飯白雲蔬¶
<pb:KR3k0025_WYG_044-26b>¶
閒雲長在户(姚少/監)月明松下房櫳靜日出雲中鷄犬喧¶
　澹然清徳居然素風　寂寞柴門人不到空林獨與¶
白雲歸(王/維)雲山遶屋猶嫌淺歌掉漁舟近釣臺　青漢¶
不回駕白雲長掩闗　香掩蕙蘭氣韻髙鸞鶴聲　歸¶
卧養天真鹿裘烏角巾茂陵閒乆病彭澤醉長貧　性¶
閒鷗自識心逺鶴先知(許用/晦)自敎青鶴舞分採紫芝苗¶
　卷簾無俗客應只見雲來(張文/昌)蘿蔦自為幄風泉何¶
必琴　猿鳥聲自呼風泉氣相激　麟出無應鴻飛入¶
<pb:KR3k0025_WYG_044-27a>¶
㝠(張九/齡)地偏芝桂長境勝烟霞異　機閒魚鳥狎體和¶
芝术鮮(李義/山)懐材幽藪藏頴重崖絶望岩廊之榮遺形¶
斤斧之患(駱賔/王)鳥啼花落人聲絶寂寞山窓掩白雲(李/義)¶
(山/)延白雲為升堂之侣結清風為入室之賔　居見青¶
山傲視白雲得䘮不可摇其心榮辱不可動其志桎拲¶
冠冕泥滓禄位　髙名無階級逸迹絶涯涘(皮日/休)在生¶
未識公卿面至死不離麋鹿羣(杜荀/鶴)惟有風流謝安石¶
拂衣攜妓入東山(白樂/天)芝术夢中春(姚少/監)與松喬為伍¶
<pb:KR3k0025_WYG_044-27b>¶
是羲皇上人(王維/集)寰海多虞日江湖獨往人姓名何處¶
變鷗鳥幾時親(賈浪/仙)柴門反闗無俗客(盧/仝)山棲谷飲(王/維)¶
(集/)寧知市朝變但覺泉石好與麋鹿同羣處浪跡於豐¶
草長林　石泉可以洗昏蒙雲松可以遺身世俗塵不¶
飛人意自逺(唐文/粹)朝飲花上露夜卧松下風(王昌/齡)閎覽古¶
先遐蹈物表芝耕雲卧聲利不入(唐文/粹)手摇白羽扇脚¶
踏青芒履聞道鶴書徴臨流還洗耳(孟浩/然)雖有柴門長¶
不閉片雲孤木伴身閒猶嫌住久人知處見擬移家更¶
<pb:KR3k0025_WYG_044-28a>¶
上山(賈浪/仙)卜築青巖裡雲蘿四布隂虛室若無人喬木¶
自成林時有清風至側聞樵採音(儲光/羲)烟火晝不盡蓬¶
蒿春更深(錢/起)落葉遍空山何處尋行跡(韋應/物)白雲髙㡬¶
許全屬採芝翁(羅/隠)¶
傳記亭亭明月逺照山扉肅肅清風旁來澗牖(通/典)許由¶
隠箕山無盃器以手捧水飲之人遺一瓢得以飲飲訖¶
挂於木上風吹嚦嚦有聲猶以為煩遂去之(逸士/傳)龎公¶
至老不入襄陽城(襄陽耆/舊傳)周續之入廬山預逺公浄社¶
<pb:KR3k0025_WYG_044-28b>¶
又與劉遺民陶淵明號潯陽三隠(廬山/記)武陵隠士晦迹¶
桃源當此晉年猶謂暴秦之地(史/通)¶
本朝柴荆常自閉花發少人知　紫芝可以飽粱肉非¶
所嗜(臨川/集)忍寒苦安淡泊與清泉白石為伍(東坡石/菖蒲序)清¶
逺閒放超然於塵垢之外(東坡放/鶴亭記)體備松柏姿氣含芝¶
术熏　幽人隠几寂無語心在飛鴻滅没間　道人有¶
道山不孤　白雲舊有終老約(東坡/詩)山中無歴日寒盡¶
不知年(古今/詩話)不用閉門防俗客愛閒能有㡬人來(李文/靖詩)¶
<pb:KR3k0025_WYG_044-29a>¶
移家尚恐青山淺隠几惟知白日長(謝景/山詩)俗氛無因來¶
烟霞作輿衛(黄魯/直詩)富有林泉樂清無市井忙(邵堯/夫)避世¶
山林中衣草食芋栗　寵辱兩忘輕世味冰霜不到傲¶
天工(蘇子/由集)¶
　　　髙尚¶
經上九不事王侯髙尚其事　上九鴻漸于陸其羽可¶
用為儀吉(易/)儒有上不臣天子下不事諸侯(禮/記)不義而¶
富且貴於我如浮雲　不降其志不辱其身伯夷叔齊¶
<pb:KR3k0025_WYG_044-29b>¶
與(論/語)¶
子禄之以天下弗顧也繫馬千駟弗視也(孟/子)削跡捐勢¶
不為功名(莊/子)以榮華為穢汚以厚玩為塵壤以聲譽為¶
朝露(抱朴/子)子思曰吾不取於人謂之富不屈於人謂之¶
貴(孔叢/子)¶
史魯仲連不肯仕宦任職好持髙節(本/傳)莊周曰我寧遊¶
戲汙瀆之中自快無為有國者所羈終身不仕以快吾¶
志(史/記)跨世陵時逺蹈獨遊(東方/朔贊)師友造化而不為世俗¶
<pb:KR3k0025_WYG_044-30a>¶
所役者也漁釣於一壑則萬物不奸其志棲遲於一丘¶
則天下不易其樂不絓聖人之罔不齅驕君之餌蕩然¶
肆志談者不得而名焉(西漢班/固序傳)𦕈然絶俗離世(西漢王/褒傳)¶
雖在布衣之列環堵之中晏然自得不易萬乗之尊又¶
可得而賤乎(後漢樊/英傳)¶
傳記顧況志向疎逺有時宰招致將命好官況答詩曰¶
四海如今已太平相公何用喚狂生此身還似籠中鶴¶
東望滄溟呌一聲(李綽尚/書故實)¶
<pb:KR3k0025_WYG_044-30b>¶
集鳳不貪餧而妄食　飲余馬於咸池總余轡於扶桑¶
(楚/辭)蹈洪崖之遐迹紹巢許之絶軌翔區外以舒翼超天¶
衢以髙跱(蔡伯喈/碑文)蟬蛻濁穢之中浮游塵埃之外皭然¶
泥而不滓推此志與日月爭光可也(班孟堅作/離騷序)不求聞¶
達於諸侯(諸葛亮/出師表)名位為糟粕勢利為塵埃(晉潘尼/安身論)傲¶
世忘榮絶棄人事(成公子/安嘯賦)丘園東國錙銖軒冕(齊竟陵/王行狀)¶
傲墳素之塲圃步先哲之髙衢(潘安仁/閒居賦)封已養髙勢動¶
人主(文選運/命論)魯連讓齊爵遺組居邯鄲　獨立矯世(陳/子)¶
<pb:KR3k0025_WYG_044-31a>¶
(昻/集)軒冕猶埃塵(駱賔/王)逸興横素襟　喜結海上契自為¶
天外賔(李/白)蕭疎外聲利　不能隨皁蓋自醉逐浮萍(杜/詩)¶
少室山人(李/渤)索價髙兩以諫官徴不起(韓愈與/盧仝詩)古來濩¶
落者都不事田園　道心淡泊對流水生事蕭疎空掩¶
門　髙曠出塵表逍遙滌心神(韋應/物)疏𫝊傲簪纓(劉賔/客)¶
弱齡植操本謝聲名中年誓心不期聞達(駱賔/王)大鵬六¶
月有閒意仙鶴千年無躁容(劉賔/客)相對盡日言不及名¶
與利　髙謝人間　鶴唳無凢聲　但拂衣冠莫回顧¶
<pb:KR3k0025_WYG_044-31b>¶
的無官職趂人來　上無羅弋憂下無羈鎻牽　蘿襟¶
蕙帶竹皮冠雖到塵中不染塵(白樂/天)四皓有芝輕漢祖¶
　功名富貴不能釣之　有山水閒淡之思　心與青¶
雲自有期(杜牧/之)處世似孤鶴遺榮同蛻蟬(皮日/休)扁舟泛¶
湖海長揖謝公卿(劉/义)糠粃禮義錙銖功名(王旡/功)髙情自¶
與俗人疎(張文/昌)東陵解印時賣故侯之𤓰彭澤無官詎¶
有公田之黍(王維/集)青山有雪諳松性碧落無雲稱鶴心¶
(許用/晦)味道腴以代膏粱含徳輝而輕軒冕遺榮養素恬¶
<pb:KR3k0025_WYG_044-32a>¶
淡如也(栁/文)公既浮雲不義介石惟一或勸之仕但笑而¶
不言飛鴻㝠㝠胡可量也(張九/齡)張良郤粒之懐錙銖軒¶
冕范蠡扁舟之志夢想江湖　中山寂寞幽蘭自榮雖¶
有繒繳不羈㝠㝠　以聰明為駢枝名聲為纒繳無耗¶
氣無焚和退黙葆真獨與道往鷗鳥不動家人忘貧是¶
行也朶頥者知懼矣　㝠㝠翰飛不可及已　自觀靈¶
龜不齅驕餌(李義/山)肥於貌孰與肥其道求於人孰與求¶
其身(孫可/之文)含風飲露以樂吾道(唐文/粹)海内嫌官只一人¶
<pb:KR3k0025_WYG_044-32b>¶
(姚少/監)瑞草唯承天上露紅鸞不受世間塵(王/建)消息治亂¶
之際卷舒夷曠之域如雲出於山遊於天復歸於無間¶
不可得而累也(唐肅宗/釣臺碑)¶
本朝幽閒靖節性孤髙伯夷心(歐公/聯句)棄官如棄泥(東坡/詩)¶
慕幅巾於衡巷乗下澤於鄉閭晦丘園之養髙輕鴈纁¶
而堅卧(歐公/集)爵位利禄蓋古者有志之士所謂鴻毛弊¶
屣也(東坡/文)汎若虛舟之獨往寂如死灰之不然(蘇子/由文)智¶
名勇功不入眼(黄魯/直詩)¶
<pb:KR3k0025_WYG_044-33a>¶
　¶
　¶
　¶
　¶
　¶
　¶
　¶
　¶
<pb:KR3k0025_WYG_044-33b>¶
　¶
　¶
　¶
　¶
　¶
　¶
　¶
　記纂淵海卷四十四¶
