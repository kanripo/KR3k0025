# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:35.418347
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷九十一
<pb:KR3k0025_WYG_091-1a>¶
欽定四庫全書¶
　記纂淵海卷九十一　　　宋　潘自牧　撰¶
　　香藥部¶
　　　香¶
傳記沈香青桂香馬蹄香鷄骨香煎香同是一本細枝¶
緊實為青桂香黒而沈水為沈香半沈浮為鷄骨香最¶
麄為煎香又云沈者為沈浮者為檀似鷄骨為鷄骨香¶
似馬蹄為馬蹄香似牛頭為牛頭香最麄者為踐香(本/草)¶
<pb:KR3k0025_WYG_091-1b>¶
薫陸出天竺單于二國其木生于海邊沙上盛夏木膠¶
流出沙上乳香亦其類也廣志波斯國松木脂有紫赤¶
如櫻桃者名乳香薫陸之類也今人無復别通謂乳香¶
為薫陸耳又云乳香是薫陸中乳頭也今松楓脂亦皆¶
如是　檀香生南海有黄白紫之異　蘇合香從西域¶
及崑崙來又云大秦國採得蘇合香先煎其汁以為香¶
膏乃賣其滓然則廣南貨者其經煎煉之餘乎或云師¶
子矢北人欲貴重之故飾其名耳　降真香出黔南拌¶
<pb:KR3k0025_WYG_091-2a>¶
和諸香燒煙直上天召得鶴盤旋於上(並同/上)婆利國有¶
婆律樹髙八九丈瘦者出龍腦肥者出婆律香又云一¶
木五香根旃檀節沈香花鷄舌膠薫陸(雜/爼)龍腦香出婆¶
律斯國木形如杉木木中脂似白松脂作木膏乃根下¶
液亦謂之婆律膏(同/上)龍涎香出大食國國人候島林上¶
有異禽翔集下有羣魚游泳則有伏龍吐涎浮水上舟¶
人或探而得之則為巨富其涎如膠　髙竇等州産生¶
結香山民見香木曲榦以刀斫損經年香溜復鋸取之¶
<pb:KR3k0025_WYG_091-2b>¶
刮去白木其香結為斑㸃名鷓鴣斑(倦游/錄)取大甲香如¶
崑崙耳者酒煮蜜入諸香中用(四時/纂要)¶
本朝山谷論香有謂聞思香取楞嚴經觀音所言從聞¶
思修入三摩地因以名香　螺生雲南者大如掌青黄¶
色取黶燒灰合香者多用之謂能發香也(山谷/詩注)天香滿¶
袂人知否曾到旃檀小殿來(東/坡)早知百和俱煨燼未信¶
人言弱勝剛(詠沈/香石)銀葉燒香見客邀　水沈煙斷佩聲¶
微　薫衣漸歎衙香少　東夷初識令君香(㐮陽記/季和事)旃¶
<pb:KR3k0025_WYG_091-3a>¶
檀婆律海外芬西山老臍栢所薫(嵇康云麝食香/故香也並前人)床帷¶
夜氣馥衣桁晩煙凝(並前/人)¶
　　　生藥¶
經醫師聚毒藥以供醫事(記/)¶
子堇也桔梗也鷄壅也豕零也(莊子堇烏頭也鷄壅鷄/頭也豕零木猪苓也)¶
神農嘗百草之滋味一日而七十毒(淮南子又孔叢/子作七十二毒)大¶
㦸去水葶藶愈脹用之不節乃反為病(同/上)¶
史陸彰曾嬰重病藥中須桑螵蛸不忍害物遂不服焉¶
<pb:KR3k0025_WYG_091-3b>¶
(北/史)¶
傳記神農以赭鞭鞭百草盡知其毒及寒温氣味所主¶
(搜神/記)椒薑禦温蒲益聰巨勝延年威喜辟兵(孝經援/神契)藥¶
有宣通補泄輕重澁滑燥濕十種如宣可去壅即薑橘¶
之屬是也通可去滯即通草防己之類是也補可去弱¶
即人參羊肉之類是也泄可去閉即葶藶大黄之屬是¶
也輕可去實即麻黄葛根之屬是也重可去怯即磁石¶
鐵粉之屬是也澁可去脫即牡礪龍骨之屬是也滑可¶
<pb:KR3k0025_WYG_091-4a>¶
去著即冬葵榆皮之屬是也燥可去濕即桑白皮赤小¶
豆之屬是也濕可去枯即紫石英白石英之屬是也(補/注)¶
(本/草)陶隱居云藥有宣通補泄輕重澁滑燥濕十種今解¶
之惟寒熱二種何獨見遺如寒可去熱大黄朴消之屬¶
是也如熱可去寒附子桂之屬是也(同/上)上藥養命謂八¶
石鍊形六芝延年也中藥養性謂合歡蠲忿萱草忘憂¶
也下藥除疾謂大黄除實當歸止痛也(博物/志)藥者五行¶
之英華地之津液也(十/纖)芳草之氣美石藥之氣悍二者¶
<pb:KR3k0025_WYG_091-4b>¶
其氣急疾堅勁故非緩心和人不可以服此二者(素/問)¶
集食豆令人重榆令人瞑合歡蠲忿萱草忘憂(嵇康養/生論)¶
玉札丹砂赤箭青芝牛溲馬勃敗鼔之皮俱收並蓄待¶
用無遺者醫師之良也(韓/文)是訾醫師以昌陽引年欲進¶
其豨芩也(同/上)是故經中黄苓以類馬尾蠶首言人參者¶
似人形附子八角甘遂赤膚若果土宜乃善則當云某¶
所某所不當又云某者良也(栁文論石/鍾乳書)余病痞且悸謁¶
醫視之曰唯茯神為宜明日買諸市烹而餌之病加甚¶
<pb:KR3k0025_WYG_091-5a>¶
召醫而尤其故醫求觀其滓曰吁盡老芋也彼鬻藥者¶
欺子而獲售子之懵也而反尤於余不以過乎余蔑然¶
慙慨然憂推是類也以徃則世之以芋自售而病乎人¶
者衆矣又誰辨焉(辨茯/神文)¶
本朝我夢羽人頎而長兮惠而告我藥之良兮喬松千¶
尺老不僵兮流膏入土龜蛇藏兮得而食之夀莫量兮¶
於此有草衆所嘗兮狀如狗虱其莖方兮夜炊晝曝久¶
乃藏兮茯苓為君此其相兮我興發書若何符兮乃瀹¶
<pb:KR3k0025_WYG_091-5b>¶
乃烝甘且腴兮補填骨髓流髪膚兮(東坡服/胡麻賦)明年採藥¶
天台去更欲題詩滿浙東　靈苗與毒草疑似在毫髪¶
　細斸黄土栽三稏(人參/也)小圃傍城郭閉門芝术香¶
芎藭生蜀道白芷來東南　地黄食老馬可使光鑒人¶
　掃白非黄精輕身豈胡麻　巧語屢曽遭薏苡廋辭¶
寧復托芎藭(並同/上)¶
　　　熟藥¶
經若藥弗瞑眩厥疾弗瘳(書/)君有疾飲藥臣先嘗之親¶
<pb:KR3k0025_WYG_091-6a>¶
有疾飲藥子先嘗之(記/)許悼公瘧飲世子止之藥卒(左/傳)¶
康子饋藥拜而受之曰丘未達不敢嘗(語/)¶
子南榮趎曰里人有病里人問之病者能言其病病然¶
其病者猶未病也若趎之聞大道譬猶飲藥以加病也¶
趎願聞衛生之經而已(莊/)羿請不死之藥於西王母姮¶
娥竊以奔月(淮/南)¶
史灌夫身中十創適有萬金良藥故不死(前/漢)韓康字伯¶
休采藥名山賣於長安市口不二價三十餘年時有女¶
<pb:KR3k0025_WYG_091-6b>¶
子就康買藥康守價不移女子怒曰公是韓伯休那乃¶
不二價乎康歎曰我本欲避名今小女子皆知有我何¶
用藥為遁入山中(後/漢)羊祜與吳將陸抗對壘使命交通¶
抗嘗病祜饋之藥抗飲之無疑心人多諫抗抗曰豈有¶
酖人羊叔子乎(通/鑑)¶
傳記周昭王晝夢羽人以指畫王心應手而裂王乃驚¶
悟因患心疾旬日忽見所夢者來語王曰先欲易王之¶
心乃出方寸綠囊之中有藥以摩王臆王疾即愈(拾遺/記)¶
<pb:KR3k0025_WYG_091-7a>¶
願諸衆生得阿伽佗藥以是藥力能除一切無量惡毒¶
(涅槃/經)凡散藥有云刀圭者十分方寸之一准如梧桐子¶
大也(本/草)刳麝剸犀驅曳邪惡飛丹煉石引納清和(同/上)大¶
荒中日月所入有靈山十巫百藥爰在(類/要)王孫綽一劑¶
藥可以愈偏枯欲倚之以生殊死之人則不可也(同/上)或¶
戲賣藥翁有大還丹賣否曰有一粒一千貫錢皆笑之¶
又謂人曰無人肯把錢買今須自喫却藥纔入口足下¶
五色雲生飛而去(廣/記)¶
<pb:KR3k0025_WYG_091-7b>¶
集藥餌扶吾隨所之(杜/詩)藥殘他日裹　看題檢藥囊¶
多病所須惟藥物　悵望金匙藥　囊中藥未傳　藥¶
纂西極名(並同/上)¶
本朝良藥不甘口厥功免沈痾(六一/集)探懐得真藥不待¶
君臣佐(東/坡)千金得竒藥　何須魏帝一丸藥　悟彼善¶
知識妙藥應所投(並同/上)巫師司民命藥石不入市(山/谷)¶
　¶
　記纂淵海卷九十一¶
