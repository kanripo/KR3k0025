# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:34.610527
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷六十一
<pb:KR3k0025_WYG_061-1a>¶
欽定四庫全書¶
　記纂淵海卷六十一　　　宋　潘自牧　撰¶
　　論議部¶
　　　袖手旁觀¶
史利不在身以之謀事則智慮不私己以之斷義必厲¶
(東漢馬援傳/互入無心門)¶
集坐觀垂釣者空有羨魚情(孟浩/然)巧匠旁觀縮手袖間¶
(韓/集)自彈不若聽人彈(白/集)¶
<pb:KR3k0025_WYG_061-1b>¶
本朝望室而知四隅者必超室表舉輿而知輕重者必¶
在輿外(老/泉)操舟常患不見水道之曲折而水邊之立觀¶
者常見之奕棊之形雖國工有所不盡而袖手旁觀者¶
常得之(東/坡)秉燭者不如随燭之明奕棊者不如觀棊之¶
精(通鑑/論篤)¶
　　　間不容髪¶
經差若毫釐繆以千里(記經/解)財聚則民散財散則民聚¶
(大/學)¶
<pb:KR3k0025_WYG_061-2a>¶
子孔子曰舟非水不行水入舟則舟沒(家語六/本篇)仲尼曰¶
吾終身與汝交一臂而失之(謂顔回/也莊子)自其異者眡之肝¶
膽楚越也自其同者眡之萬物皆一也(莊子徳/充符)人之所¶
以異於禽獸者㡬希庶民去之君子存之(孟子離/婁上)善擇¶
者制人不善擇者人制之(茍子/王伯)時之反側間不容息(淮/南)¶
(子原/道訓)適堯舜文王者為正道非堯舜文王者為他道(揚/子)¶
(問/道)先甲一日易後甲一日難(揚子/先知)御得其道則天下狙¶
詐咸作使御失其道則天下狙詐咸作敵(揚子互入/在人所為)開¶
<pb:KR3k0025_WYG_061-2b>¶
之廓然見四海閉之閛(匹庚/切)然不覩墻之裏(揚子/問道)由其¶
徳舜禹受天下不為泰不由其徳五兩之綸半通之銅¶
亦泰矣(揚子/孝至)¶
史先則制人後則為人所制(史/記)太尉令軍中曰為吕氏¶
右袒為劉氏左袒軍中皆左袒(史記吕/后紀)意合則胡越為¶
兄弟由余子臧是矣不合則骨肉為讎敵朱象管蔡是¶
矣(西漢鄒陽傳互/入離合無親踈)先發制人後發制於人(西漢陳/勝傳)行之¶
有疑禍如發矢不可追也(前漢淮/南王傳)係絶於天不可復結¶
<pb:KR3k0025_WYG_061-3a>¶
墜入深淵難以復出其出不出間不容髪(西漢枚乘傳/上呉王書)¶
譬之操鏌鎁執其柄則人莫敢抗失其柄還見害也(東/漢)¶
(崔寔傳/政論)千里之差興於毫端(東漢匈/奴傳)上謂公卿曰昔禹¶
鑿山治水而民無謗讟者與人同利故也秦始皇營宫¶
室而民怨叛者病人以利己故也(通鑑唐/太宗)機靜則有福¶
機動則有禍(通鑑唐/武后)帝曰丈夫得則為王失則為虜(通/鑑)¶
(梁均/王)石敬塘曰夫事成於果決而敗於猶豫(通/鑑)¶
傳記中山君曰吾以一杯羊羮亡國以一壺餐得士二¶
<pb:KR3k0025_WYG_061-3b>¶
人(戰國/策)¶
集必若所為危於累卵難於上天變所以為易於反掌¶
安於太山(選枚乘上呉王書/互入在人所為)用之則為虎不用則為䑕¶
(選答/客難)出其言善千里應之苟違此義同衾以疑(張華女/史箴)¶
聽受一繆差以千里(齊竞陵/王行状)君失臣兮龍為魚權歸臣¶
兮鼠變虎(李/白)火洩於密而為用且大能不違於道可燔¶
可炙可鎔可甄以利乎生物及其放而不禁反為災矣¶
水發於深而為用且逺能不違於道可浮可載可飲可¶
<pb:KR3k0025_WYG_061-4a>¶
灌以濟乎生物及其導而不防反為患矣(韓/集)先謀後事¶
者逸先事後謀者失(文/粹)珠璣雜於礫石之中童子弄之¶
亦以驚矣一有不驚則必自與礫石者亦不逺矣鏌鎁¶
卧於鉛鈍之中下工覩之固亦知矣一有不知則必自與¶
鉛鈍者亦不多逺也毛嬙後於宿瘤而行有目者覩之¶
固即分矣一有不分則必自與宿瘤亦不多逺也(唐文/粹)¶
猛虎所以使物畏而不敢犯者以能威自居也故盤林¶
横谷奮睛以拏怒掉尾以倚嘯厭食於羆豕麏麚之肉¶
<pb:KR3k0025_WYG_061-4b>¶
及棄其所長而欲弭目委首以待餒是知命懸於執者¶
之手雖鹿麑得以狎而摶而申歩於咫尺安得自遂也¶
(同/前)非以智免則將禍随(劉長/卿)南軍不袒左邊袖四老安¶
劉是滅劉(杜牧/之)佞媚之言出如絲棼一入於人治亂不¶
分間諜之言出如鷹鸇鷹鸇之迅一舉凌天(皮日/休集)¶
本朝權衡之平物動則輕重差其於靜也錙銖不失水¶
之鑒物動則不能有睹其於静也毫髪可辨(歐公非/非臺記)聚¶
則為君臣散則為仇讎聚散之間不容毫釐故天下歸¶
<pb:KR3k0025_WYG_061-5a>¶
往謂之王人失其心謂之獨夫(東坡上/皇帝書)此等棄而不用¶
則作賊収而用之則捉賊(東坡代李宗論/東京盜賊状)順水而行雲¶
駃鳥集維水之利千里咫尺亂流而渉過膝則止維水¶
之害咫尺千里(東坡何公/橋亭詩)若己為君子而使人為小人¶
是亦去小人無㡬矣(東坡/文)譬諸草木種子若置之虛空¶
不投地中雖經百千嵗何縁得産若種之地中潤之以¶
雨露暵之以風日則開花結子數日可待(欒城/集)¶
　　　鋒不可當¶
<pb:KR3k0025_WYG_061-5b>¶
經若火之燎于原不可嚮邇(書盤/庚上)燎之方揚寜或滅之¶
(詩小雅/正月)¶
子故仁人之兵聚則成卒散則成列延則若莫耶之長¶
刃嬰之者斷鋭則若莫耶之利鋒當之者潰圜居而方¶
正則若盤石然觸之者角摧(荀子/義兵)臣之劍十歩一人千里¶
不留行王曰天下無敵矣曰此劍直之無前舉之無上¶
案之無下運之無旁上絶浮雲下絶地紀(荘子/說劍)¶
史以此衆戰誰能禦之以此攻城何城不克(左僖/四年)鼓行¶
<pb:KR3k0025_WYG_061-6a>¶
而西(西漢張/良傳)觸之者碎犯之者焦(通/鑑)一卒畢力百夫不¶
當萬夫致死可以横行(後/漢)鄭泰曰譬猶驅虎兕以赴犬¶
羊鼓烈風以埽枯葉誰敢禦之(通鑑漢/獻紀)一夫荷㦸千人¶
莫當(晉書羊/祐傳)盧蔵用曰君如干將莫耶難與爭鋒(通鑑/唐紀)¶
若虎狼之得獸也何以當之(通鑑唐/代宗)¶
傳記干將鏌鎁所刺無前(論/衡)¶
集一夫揮㦸萬夫不得進(選陳孔/璋書)先鋒孰敢爭(杜/詩)¶
　　　先難後獲¶
<pb:KR3k0025_WYG_061-6b>¶
經若農服田力穡乃亦有秋(書盤/庚上)若藥弗瞑眩厥疾弗¶
瘳(書説/命上)先知稼穡之艱難乃逸(書無/逸)思其艱以圗其易¶
民乃寜(書君/牙)¶
子無冥冥之志者無昭昭之名無惽惽之事者無赫赫¶
之功(荀/子)忍痛苦之藥石者所以除伐命之疾(韓非/子)¶
史不一勞者不久怢不暫費者不永寜(西漢匈/奴傳)¶
集孰不實而有獲(楚/辭)¶
　　　欲晦而彰¶
<pb:KR3k0025_WYG_061-7a>¶
經濳雖伏矣亦孔之昭(詩正/月)君子之道闇然而日章(中/庸)¶
子鄭子真耕乎岩石之下名振京師(揚子/問神)自後者人先¶
之自下者人髙之(揚子/寡見)¶
史法真隱居不仕前後四徴終不屈友人郭正曰法真¶
名可得聞身難得而見逃名而名我随避名而名我追¶
(通鑑漢紀/互入隱逸)韓康採藥賣於長安市三十餘年時有女子¶
買藥康守價不移女子怒曰公是韓伯休那乃不二價¶
耶康歎曰我本欲避名今小女皆知有我焉用藥為乃¶
<pb:KR3k0025_WYG_061-7b>¶
遯入霸陵(後漢書互/入避名)¶
傳記魏武將見匈奴使自以形陋不足雄逺因使崔季¶
珪代當自捉刀立牀頭曰魏王何如匈奴使答曰王雅¶
望非常然牀頭捉刀人此乃英雄也王馳遣殺使(世説/互入)¶
(因言/取禍)¶
集蘭芷幽而有芳(楚/辭)居蔽而聞章(同/上)¶
　　　無往不自得¶
經素富貴行乎富貴素貧賤行乎貧賤素夷狄行乎夷¶
<pb:KR3k0025_WYG_061-8a>¶
狄素患難行乎患難(記中/庸)道不行乘桴浮於海(語公/冶長)子¶
欲居九夷或曰陋如之何子曰君子居之何陋之有(語/子)¶
(罕/)樊遲問仁子曰居處恭執事敬與人忠雖之夷狄不¶
可棄也(語子/路)言忠信行篤敬雖蠻貊之邦行矣(語衛/靈公)¶
子人知之亦囂囂人不知亦囂囂(孟子盡/心篇)靜而與隂同¶
徳動而與陽同波上際於天下蟠於地(莊子/刻意)¶
史賈誼曰吾聞古之聖人不居朝廷必在卜醫之中(史/記)¶
(司馬季主傳/互入隱逸)寐與周公通夢靜與孔子同意(東漢邊/韶傳)¶
<pb:KR3k0025_WYG_061-8b>¶
集採於山美可茹釣於水鮮可食起居無時惟適之安¶
(韓/文)若有人於羣動處一代問彼為彼我為我不自潔不¶
自汚不巢許不伊吕水其心雲其身浮沉消息無往而¶
不自得其為逹人乎(白樂天互/入曠逹)居不必野惟性之寂止¶
不必廣惟心之適(皮日/休集)¶
　　　月異而嵗不同¶
經婉兮孌兮總角丱兮未㡬見兮突而弁兮(詩甫/田)¶
子日改月化(莊子/山水)¶
<pb:KR3k0025_WYG_061-9a>¶
史積善在身猶長日加益而人不知也(西漢董/仲舒傳)魯肅拊¶
吕蒙背曰吾謂大弟但有武畧耳至於今日學識英博¶
非復吳下阿蒙蒙曰士别三日即更刮目相待(吳志本/傳注)¶
　　　得魚亡筌¶
經言者所以明象得象而忘言象者所以存意得意而¶
忘象猶蹄者所以在兔得兔而忘蹄筌者所以在魚得¶
魚而忘筌者也(易畧/例)¶
子筌者所以在魚得魚而忘筌蹄者所以在兔得兔而¶
<pb:KR3k0025_WYG_061-9b>¶
忘蹄(莊子外/物篇)女因媒而嫁不因媒而親(淮南/子)¶
史蜚鳥盡良弓蔵狡兔死走狗烹(史越/世家)四時之序成功¶
者去(通鑑/秦紀)弓蔵鳥盡信匪虛言(通鑑唐/代宗)¶
傳記濟川得岸何假舟焉(祕要/經)¶
　　　推波助瀾¶
經毋敎猱升木(詩角/弓)季氏富於周公而求也為之聚斂¶
而附益之(語先/進)¶
子孟子曰求也為季氏宰而賦粟倍他日(孟子離/婁上)君不¶
<pb:KR3k0025_WYG_061-10a>¶
鄉道不志於仁而求富之是富桀也(孟子告/子下)虎哉虎哉¶
角而翼者也(揚/子)始皇方斧將相方刀(揚子互/入同惡)推波助瀾¶
(文中/子)¶
史猶抱薪救火薪不盡火不滅(通鑑/周紀)¶
　　　人不勝天¶
子天定亦能勝人(荀/子)¶
史天之棄商久矣君將興之弗可(左僖二/十一年)天之所啟人¶
弗及也(左僖二/十三年)天之所置其可廢乎(左僖二/十八年)天方授楚¶
<pb:KR3k0025_WYG_061-10b>¶
未可與爭雖晉之彊能違天乎(左宣十/五年)力田不如逢年¶
善仕不如遇合(史佞/倖傳)秘記云唐三世之後女主武王代¶
有天下上惡之密問太史令李淳風秘記所云信有之¶
乎對曰臣仰稽天象俯察歴數其人已在陛下宫中為¶
親属自今不過三十年當王天下殺唐子孫殆盡其兆¶
既成矣上曰疑似者盡殺之何如對曰天之所命人不¶
能違也王者不死徒多殺無辜且自今以往三十年其¶
人已老庶㡬頗有慈心為禍或淺今借使得而殺之天¶
<pb:KR3k0025_WYG_061-11a>¶
或生壯者肆其怨毒恐陛下子孫無遺類矣(通鑑唐/太宗)¶
　　　尊無二上¶
經君所無私諱(記曲禮注/尊無二上)父前子名君前臣名(注曰至/尊無大)¶
(小皆名記/曲禮上)從於先生不越路而與人言(注尊不二也/記曲禮上)夫¶
為人子者三賜不及車馬(不受不敢以成尊比/踰於父記曲禮上)孔子曰¶
天無二日民無二王嘗禘郊社尊無二上(記曾/子問)雖有三¶
命不踰父兄(記文王/世子)子云天無二日民無二王家無二¶
主尊無二上示民有君臣之别也(記坊/記)國無二君家無¶
<pb:KR3k0025_WYG_061-11b>¶
二尊以一治之也父在為母齊衰期者見無二尊也(䘮/服)¶
(四/制)¶
子孔子曰天無二日民無二王(孟子萬/章上)大夫之臣拜不¶
稽首非尊家臣也所以辟君也(荀子/大畧)君者國之隆也父¶
者家之隆也隆一而治二則亂未有二隆爭重而能長¶
久者(荀/子)¶
史周宰渠伯糾來聘父在故名(左成/四年)欒書將載晉侯鍼¶
曰書退(時鍼為晉侯/右書将中軍)國有大任焉得專之(注云在君前/故子名其父)¶
<pb:KR3k0025_WYG_061-12a>¶
(左成十/六年)¶
　　　惟賢知賢¶
經抜茅連茹以其彚征吉(易泰/卦)¶
子天下之至明能舉天下之至賢(家/語)惟君子為能知類¶
(荀/子)楊素曰素聞惟賢知賢敢問夫子(文中子/王道篇)¶
史惟善故能舉其類詩云惟其有之是以似之(左襄/三年)孝¶
文召田叔問曰公知天下長者乎對曰臣何足知之上¶
曰公長者宜知之田叔曰孟舒長者也(西漢田/叔傳)賢人在¶
<pb:KR3k0025_WYG_061-12b>¶
上位則引其類而聚之於朝在下位則思與其類俱進¶
在上則引其類在下則推其類以類相致也(前漢劉/向傳)惟¶
賢知賢為朕求可以自輔者(通鑑漢/成紀)夫惟賢知賢惟聖¶
知聖凡人安能知非凡人耶(通鑑漢/獻紀)武后謂仁傑曰朕¶
用卿師徳薦也誠知人矣(唐/書)¶
傳記同聲則異類而相應意合則未見而相親賢者立¶
於本朝而天下之豪相率而趨之也(従其類也故詩有/伐木之歌易有拔)¶
(茅之喻也大/戴記保傳篇)¶
<pb:KR3k0025_WYG_061-13a>¶
　　　不謀而同¶
經飲食男女人之大欲存焉死亡貧苦人之大惡存焉¶
(記禮/運)如惡惡臭如好好色(記大/學)¶
子所以謂人皆有不忍人之心者今人乍見孺子將入¶
於井皆有怵惕惻隱之心(孟子公/孫丑上)若合符節先聖後聖¶
其揆一也(孟子離/婁下)孩提之童無不知愛其親也及其長¶
也無不知敬其兄也(孟子盡/心上)夫人之情目欲綦色耳欲¶
綦聲口欲綦味鼻欲綦臭心欲綦佚此五者人情之所¶
<pb:KR3k0025_WYG_061-13b>¶
必不能免也(茍子/王伯)人之情雖桀紂又豈肯為其所&KR0086;賊¶
其所好者哉(荀子/議兵)凡人有所一同飢而欲食寒而欲煖¶
勞而欲息好利而惡害是人之所生而有也是無待而¶
然者也是禹桀之所同也目辨黑白美惡耳辨聲音清¶
濁口辨鹹酸甘苦鼻辨芬芳腥臊骨體膚理辨寒暑疾¶
癢是又人之所當生而有也是無待而然者也是禹桀¶
之所同也(荀子/榮辱)凡人之情得所欲則樂逢所惡則憂見¶
利莫能勿就見害莫能勿避(管子/禁蔵)民之去就如火之於¶
<pb:KR3k0025_WYG_061-14a>¶
燥濕水之於髙下(同/上)琬琰之玉存泥沙之中雖㢘者不¶
釋(淮南/子)¶
史夫不令之臣天下之所惡也(左宣十年/互入疾惡)曾參孝其親¶
天下願以為子子胥忠於君天下願以為臣(史記陳/軫傳)和¶
氏璧天下所共傳寳也(司馬相/如傳)猶子弟之衛父兄手足¶
之捍頭目(前漢刑/法志)人情憚難而趨易好同而惡異(通鑑/魏明)¶
(紀/)¶
集至於稻也粱也膾也炙也豈聞有不嗜者哉(韓/文)儒墨¶
<pb:KR3k0025_WYG_061-14b>¶
同是堯舜同非桀紂(同/上)麟之為靈雖婦人小子皆知其¶
為祥也(同/上)劉伶今日意異代是同聲(栁/詩)¶
本朝韓魏公嘗言仁廟配享清議皆與沂公不與申公¶
誠意不可欺如此(遺/事)人情不問賢愚莫不畏天而嚴父¶
(東/坡)¶
　　　巧反成拙¶
子宋人有憫其苗之不長而揠之者芒芒然歸謂其人¶
曰今日病矣子助苗長矣其子趨而往視之苗則槁矣¶
<pb:KR3k0025_WYG_061-15a>¶
(孟子公/孫丑上)伯樂曰我善治馬燒之剔之刻之雒之連之以¶
羈馽編之以皂棧馬之死者十二三矣飢之渴之馳之¶
驟之整之齊之前有橛飾之患後有鞭䇿之威馬之死¶
者已過半矣(荘/子)¶
史新垣平所言皆詐(史/記)畫虎不成反類狗(東漢馬/援傳)反裘¶
負薪存毛實難(宋書范/泰傳)殷浩答桓温書慮有謬誤開閉¶
者十數竟逹空圅(通鑑晉/穆紀)¶
傳記楚舎人相謂曰各畫地為蛇蛇先成者飲酒一人¶
<pb:KR3k0025_WYG_061-15b>¶
先成曰吾能為之足未成一人後成奪其巵曰蛇故無¶
足子安能為之足遂飲其酒為蛇足者終亡其酒(戰國/䇿)¶
田子方使人遺子思狐白之裘恐其不受因謂之曰吾¶
與人也如棄之子思辭曰伋聞妄與不如遺棄於溝壑¶
伋雖貧不忍以身為溝壑也(劉向/説苑)畫蛇而添足反失盃¶
中之酒(史/通)¶
集金石而服食説自何世起殺人不可計而世慕向之¶
蘄不死乃得速死謂之智可不可也(韓文李/君墓誌)飲藥本攻¶
<pb:KR3k0025_WYG_061-16a>¶
病毒腸翻自殘(韋應/物)¶
本朝譬如一物十焉吾舉其一而人不知吾之不知其¶
九也歴數之至於九而不知其一不如舉一之不可測¶
也而況乎不至於九也(老蘇集互入/自納敗闕)¶
　　　愛適為害¶
子宋人有閔其苗之不長而揠之者芒芒然歸謂其人¶
曰今日病矣予助苗長矣其子趨而往視之苗則槁矣¶
夫助之長者揠苗者也非徒無益而又害之(孟子互見/徒勞無補)¶
<pb:KR3k0025_WYG_061-16b>¶
繆公之於子思也亟問亟餽鼎肉子思不恱於卒也摽¶
使者出諸大門之外北面稽首再拜而不受曰今而後¶
知君之犬馬畜伋(孟子萬/章下)南海之帝為鯈北海之帝為¶
忽中央之帝為渾沌鯈與忽時相與遇於渾沌之地渾¶
沌待之甚善鯈與忽謀報渾沌之徳曰人皆有七竅以¶
視聽食息此獨無有嘗試鑿之日鑿一竅七日而渾沌¶
死(荘子應/帝王篇)鷦鵬冲天不在六翮乎㧞而傅鳲鳩其累矣¶
夫(揚子/寡見)¶
<pb:KR3k0025_WYG_061-17a>¶
史鄭武公武姜生莊公及共叔段愛共叔段欲立之亟¶
請於武公公弗許及莊公即位為之請京使居之太叔¶
完聚將襲鄭夫人將啟之公命伐京太叔出奔共(左隱/元年)¶
鄭子皮欲使尹何為邑子産曰猶未能操刀而使割也¶
子之愛人傷之而已其誰敢求愛於子(左襄三/十一年)漢王愛¶
幸趙隱王如意太子弱帝欲廢之而立如意髙祖崩吕¶
后召趙王誅之(西漢吕/后傳)漢宣帝任刑法信中官尚書葢¶
寛饒奏封事曰今以刑餘為周召以法律為詩書又言¶
<pb:KR3k0025_WYG_061-17b>¶
五帝官天下三王家天下家以傳子官以傳賢執金吾¶
奏寛饒指意欲求禪大逆不道諌大夫鄭昌上書訟寛¶
饒曰上無許史之属下無金張之託(許伯宣帝皇后父/史宣帝外家金張)¶
(日磾安/世也)上不聽遂下寛饒吏寛饒引佩刀自剄北闕下¶
(西漢/本傳)位過其任莫能有終所謂愛之適足以害之也(西/漢)¶
(佞倖/傳贊)厚之如此反所以害之也(西漢鮑/宣傳)丁公為項羽將¶
逐窘髙祖髙祖曰兩賢豈相阸哉丁公引兵還及羽滅¶
丁公謁髙祖髙祖以丁公徇軍中曰丁公為臣不忠使¶
<pb:KR3k0025_WYG_061-18a>¶
項王失天下者也遂斬之(通鑑/髙祖)鄭武姜之幸叔段衛莊¶
公之寵州吁愛而不敎終至凶戾愛子若此猶飢而食¶
之以毒適所以害之也(東漢何/敞傳)愛之不以道適所以害¶
之也(通鑑東/晉成紀)¶
傳記魏武(曹/操)常云我眠中不可妄近近便斫人亦不自¶
覺左右宜深慎此後陽眠所幸一人竊以被覆之因便¶
斫殺自爾每眠左右莫敢近者(世説輕詆篇/互入姦邪)尹吉甫子¶
伯竒至孝事後母母取蜂去毒繫於衣上伯竒前欲去¶
<pb:KR3k0025_WYG_061-18b>¶
之母便大呼曰伯竒牽我吉甫見疑伯竒自死(列女/傳)人¶
之愛子罕亦能均有偏寵者雖欲以厚之更所以禍之¶
共叔之死母實為之趙王之戮父實使之劉表之傾宗¶
覆族袁紹之地裂兵亡可為龜鑑也(北齊顔/氏家訓)魏文侯出¶
逰見路人反裘而負芻文侯問之對曰臣愛其毛也文¶
侯曰若不知裏盡而毛無所恃耶(新/序)永有某氏愛䑕不¶
畜猫又禁僮勿擊䑕倉廪庖厨悉以恣䑕不問由是飲¶
食大率䑕之餘也數嵗某氏徙居他州後人來居䑕為¶
<pb:KR3k0025_WYG_061-19a>¶
態如故假五六猫闔門撤瓦灌宂購僮羅捕之殺䑕如¶
丘(栁文永某/氏之䑕)㡬許平生歡無限骨肉恩結為腸間痛聚¶
作鼻頭辛(白樂/天集)櫪馬非不肥所苦長繫維豢豕非不飽¶
所憂竟為犧(文/粹)槖駝種木其蒔也若子其置也若棄它¶
植者則不然愛之太過憂之太勤旦視而暮撫已去而¶
復顧甚者爪其膚以驗其生枯摇其本以觀其疎密而¶
木之性日已離矣雖曰愛之其實害之雖曰憂之其實¶
讎之(唐栁宗元/郭槖駝傳)¶
<pb:KR3k0025_WYG_061-19b>¶
本朝東坡下獄張安道致仕在南京上書令其子恕持¶
至登文院恕不敢投久之東坡出獄其後東坡見其副¶
本因吐舌動色曰獨不見鄭昌之捄葢寛饒云上無許¶
史下無金張正激宣帝之怒(元城/語錄)煩惱初無根恩愛為¶
種子(東坡/詩)¶
　　　捨失求得¶
子管子以小辱成大榮(淮南/子)¶
史李同説平原曰家之所有盡散以饗士士方其危苦¶
<pb:KR3k0025_WYG_061-20a>¶
之時易徳耳於是平原君説之得敢死之士三千人(史/本)¶
(傳/)人爭取賤賈任氏獨取貴(西漢貨/殖傳)陷之死地而後生¶
投之亡地而後存(西漢韓信傳互/入反鋒而用)不入虎穴不得虎子¶
(東漢班/超傳)不探虎穴安得虎子(三國呉/吕蒙傳)¶
　　　因誤成誤¶
史絳灌等譛陳平受諸將金漢王召讓之平曰臣躶身¶
來不受金無以為資(史陳平/世家)子獨不見家人寡婦耶始¶
自約敕之時意乃慕宋伯姬及陳孝婦不幸壹為盜賊¶
<pb:KR3k0025_WYG_061-20b>¶
所汙遂行淫佚知其非禮然不能自還吾猶此矣(西漢/原渉)¶
(傳互入遂/非無顧藉)許后當娠病女醫淳于衍者霍氏所愛因投¶
毒藥加煩懣崩諸醫皆収繫顯恐急即以狀具語光¶
光大驚欲自發舉不忍猶與會奏上光署衍勿論顯因¶
勸光内其女入宫(通鑑漢/宣紀)𢎞為布衣食不重肉汲黯曰¶
𢎞位在三公奉祿甚多然為布被此詐也上問𢎞𢎞謝¶
曰有之誠中𢎞之疾夫以三公為布被與小吏無差誠¶
飾詐欲以釣名如汲黯言且無汲黯忠陛下安得聞此¶
<pb:KR3k0025_WYG_061-21a>¶
言天子以為謙遜愈益厚之(通鑑漢/武紀)晉司徒賈充辟韓¶
夀為掾讌賔僚女從青瑣中窺見夀悦之竊帝所賜充¶
香遺夀充覺問女遂妻之(晉/書)桓温嘗使王獻之書扇筆¶
落因畫作牛甚妙(晉書/本傳)孫子荆誤謂王武子曰當枕流¶
潄石武子曰石非可潄流非可枕孫子曰所以枕流洗¶
其耳潄石礪其齒(晉書王隱/互入遂非)東魏以王愔典選令史唱¶
名誤以盧士深為士琛士深自言其名愔曰盧郎朗潤¶
所以加玉(王國典畧互/入敏於應對)姚崇二子分司東都恃其父有¶
<pb:KR3k0025_WYG_061-21b>¶
徳於魏知古頗招權請知古歸悉以聞他日上従容問¶
崇卿子才性何如今何官也崇揣知上意對曰知古微¶
時臣卵而翼之臣子愚以為知古必徳臣容其為非故¶
敢干之耳上於是以崇為無私而薄知古負崇(通鑑唐/𤣥宗)¶
傳記孫權使曹再興畫屏風誤落筆㸃素因就成蠅状¶
權疑其真以手彈之(名畫/記)¶
　　　識者難欺¶
子淄澠之合易牙嘗而知之(列子/説符)伯樂不可欺以馬(荀/子)¶
<pb:KR3k0025_WYG_061-22a>¶
劍工惑劍之似莫耶者惟歐冶能名其種玉工眩玉之¶
似碧盧者惟猗頓不謬其情(淮南/子)識珍者必拾濁水之¶
明珠(抱朴/子)以趙曲為雅聲者惟鍾期不溷其音以燕石¶
為美玉者惟猗頓不謬其真以郢賦為麗藻者惟相如¶
不濫其賞(同/上)¶
史叔孫通初制定禮儀見非於齊魯之士(前漢禮/樂志)美玉¶
藴於碔砆凡人視之藐焉良工眡之然後知其為和寳¶
也精鍊藏於鑛璞庸人視之忽焉巧冶鑄之然後知其¶
<pb:KR3k0025_WYG_061-22b>¶
為干將也(南史沈/約傳)斛律金用匈奴望塵知馬歩多少嗅¶
地知軍度逺近(北本/傳)¶
傳記師曠識㸑薪易牙别淄澠(晏子/春秋)¶
集坐中亦有江南客莫向春風唱鷓鴣(鄭/谷)¶
　　　非道難罔¶
經小人閒居為不善無所不至見君子而後厭然揜其¶
不善而著其善人之視己如見其肺肝然則何益矣(大/學)¶
君子可欺也不可罔也(語雍/也)¶
<pb:KR3k0025_WYG_061-23a>¶
子君子可欺以其方難罔以非其道(孟子萬/章上)有人於此¶
蔵千鎰之金雖行貸而食人謂之富矣(荀子互入/真不可滅)¶
　　　愛人及烏¶
史士鞅曰武子之徳在民如周人之思召公焉愛其甘¶
棠況其子乎(左襄十四年/互入遺愛)¶
傳記愛其人者兼屋上之烏(説苑立/節篇)太公曰愛人者兼¶
其屋上之烏(尚書大傳/大戰篇)¶
集愛子及室(言鴟鴞詩也/張士然表)丈人屋上烏人好烏亦好(杜/詩)¶
<pb:KR3k0025_WYG_061-23b>¶
　　　憎人及胥¶
子庾公名位漸重足傾王公庾公在石頭王公在城忽¶
風起揚塵王公以扇拂之曰元規塵汙人(郭子元規庾/亮字王公導)¶
(也又見/通鑑)¶
傳記憎人甚惡其餘胥(尚書大傳大戰/篇互入遷怒)¶
　　　衆目難掩¶
經人之視己如見其肺肝然(記大/學)曽子曰十目所視其¶
嚴乎(同/上)¶
<pb:KR3k0025_WYG_061-24a>¶
史欲蓋而章(左傳/序)劉洎曰借使遂良不記天下亦皆記¶
之(通鑑/唐書)郜鼎在廟章孰甚焉(左桓/二年)寗殖曰吾得罪於君¶
名蔵在諸侯之䇿(左襄二/十年)陳軫曰非獨儀知之也行道¶
之人盡知之矣(史本傳互/入無隱)司馬昭之心路人所知也(通/鑑)¶
(晉/書)¶
集萬目睽睽(韓/文)西子不華嫫女錦縠是不能易其美惡¶
難將一人手掩得天下目(並唐/文粹)¶
　　　當局者迷¶
<pb:KR3k0025_WYG_061-24b>¶
子夫以一縷之任繫千鈞之重上懸之於無極之髙下¶
垂之於不測之深旁人皆哀其絶而造之者不知其危¶
(孔叢/子)¶
史虞卿料事揣情而為趙畫䇿何其工也及不忍魏齊¶
卒困於大梁庸夫且知其不可况賢人乎(史本/傳論)韓子為¶
説難而卒不能自脱(史本/傳)太史公曰春申君説秦昭王¶
何其智之明也後至於李園繆矣(史/記)援戒子之禍智矣¶
而不能自免於讒言(後漢馬/援傳論)¶
<pb:KR3k0025_WYG_061-25a>¶
傳記天下無窮者才智也陳平嘗出六竒燕居深念恐¶
禍及已陸賈教之交驩太尉又為畫吕氏數事平従之¶
卒誅諸吕則賈之智又在平之右矣(孔氏雜説互入强/復遇强及智慮兩)¶
(門/)¶
集睫在眼前常不見(杜牧/之)¶
本朝操舟者常不見水道之曲折而水濵之立觀者常¶
見之弈碁之形雖國工有所不盡而袖手旁觀者常得¶
之(東坡朝辭赴定州論/状互入袖手旁觀)不識廬山真面目只緣身在此¶
<pb:KR3k0025_WYG_061-25b>¶
山中(蘇/詩)¶
　　　交臂而失¶
經執柯以伐柯睨而視之猶以為逺(記中庸互/入愚暗)人莫不¶
飲食也鮮能知味也(記中/庸)雖有嘉肴弗食不知其旨也¶
(記學/記)¶
子道在邇而求諸逺(孟子離/婁上)仲尼謂顔淵曰吾終身與¶
汝交一臂而失之(荘子/山水)¶
史平原君定從而歸曰勝相士多者千人寡者百數自¶
<pb:KR3k0025_WYG_061-26a>¶
以不失天下之士今於毛先生失之矣(史平原/君傳)曹操攻¶
吕布軍敗布騎得操而不識詢曰曹操何在操曰乘黄¶
馬走者是也乃釋操而追黄馬者操突出引還(通鑑漢獻/紀互入反)¶
(鋒而/用)晉武帝曰吾獨不得如亮者而臣之乎樊建曰陛¶
下知鄧艾之寃而不能直雖得亮得無如馮唐之言乎¶
(通鑑/晉紀)魏舒為鍾毓長史毓初不知其善射後遇射人不¶
足以舒滿數舒發無不中舉坐莫敵毓歎而謝曰吾之¶
不足以盡卿才有如此射矣(晉書/本傳)宇文泰與侯景戰堕¶
<pb:KR3k0025_WYG_061-26b>¶
馬失所之左右皆散李穆罵曰隴東軍士爾曹主何在¶
而獨留此追者不疑其貴人捨之而過穆以馬授泰與¶
之俱逸(通鑑梁武紀互/入反鋒而用)漢文帝知李廣才而不能用乃¶
歎其生不逢時(唐魏元/忠傳)¶
本朝唐李程貞元中試日五色賦初出試楊於陵遇程¶
詢其所試於陵謂程曰公今須作狀元翌日無名於陵¶
深不平乃於故册子末繕冩而斥其名氏攜之以訴主¶
文主文歎賞不已於陵曰當今塲中若有此賦侍郎何¶
<pb:KR3k0025_WYG_061-27a>¶
以待之答曰非狀元不可也於陵曰苟如此侍郎已遺¶
賢矣此乃李程所作亟命取李程所納卷對不差一字¶
主文因謀之於陵擢為狀元(見東坡與李廌詩注互入/轉禍為福五色賦事北夣)¶
(瑣言亦載新唐書李程傳/載程試日五色賦擢進士)駕艅艎而索舟䇿飛黄而問¶
駿(鳥道/集)平時謾説古戰場過眼空迷日五色(坡/詩)¶
　　　貴耳賤目¶
子境内之傑不愛而求邦外之士(尸/子)¶
史漢文曰吾不得㢘頗李牧為將哉馮唐曰魏尚守雲¶
<pb:KR3k0025_WYG_061-27b>¶
中匈奴逺避以差功六級削爵雖得頗牧不能用也(前/漢)¶
(馮唐/傳)凡人賤近而貴逺親見揚子雲祿位容貎不能動¶
人必輕其書昔老耼著虛無之言薄仁義非禮樂然後¶
世好之者尚以為過於五經(西漢揚/雄傳)凡人情忽於見事¶
而貴於異聞(通鑑漢/光武紀)崔寔曰俗士拘文牽古不逹權制¶
竒偉所聞簡忽所見烏可與論國家之大事哉(東漢本/傳互入)¶
(窒/泥)庾征西善書少時與右軍齊名右軍後進庾尤不忿¶
在荆州與都下人書小兒輩賤家雞愛野雉(晉/書)薛謙光¶
<pb:KR3k0025_WYG_061-28a>¶
上疏昔漢武帝見司馬相如賦恨不同時及置之朝廷¶
終文園令(通鑑唐/武后)韋處厚曰陛下有一裴度不能用乃¶
當饋而歎恨無蕭曹(唐裴/度傳)¶
傳記田饒事魯哀公而不見察謂哀公曰夫雞有五徳¶
猶日瀹而食之者以其所從來者近也黄鵠一舉千里¶
止君園池啄君稻粱君猶貴之以其所從來者逺也(韓/詩)¶
(外/傳)¶
集陋今榮古(張平子/東京賦)耀所聞而疑所覿(班孟堅/賔戯)凡人可¶
<pb:KR3k0025_WYG_061-28b>¶
以言古不可以言今桓譚亦云親見揚子雲容貎不能¶
動人安肯傳其書誠使博如莊周哀如屈原奥如孟軻¶
壯如李斯峻如馬遷富如相如明如賈誼專如揚雄猶¶
為今之人則世之髙者至少矣由此觀之古之人未有¶
不薄於當時而榮於後世也(栁/文)聞道近來諸子弟臨池¶
尋已厭家雞(栁/詩)貴耳賤目榮古陋今人之大情也(白傅/集)¶
逺物皆重近皆輕雞雖有徳不如鶴(唐文/粹)¶
　　　視近易忽¶
<pb:KR3k0025_WYG_061-29a>¶
史裴度辟皇甫湜為判官度修福先寺將立碑求文於¶
白居易湜怒曰近舎湜而逺取居易請從此辭(唐書本/傳互見)¶
(自/負)¶
集當仲尼在時世人不言為聖人也伐檀削迹於七十¶
二君不一值或以為東家丘或以為䘮家狗(沈約辨/聖論)文¶
選以何水部在世不錄(南薫/集序)¶
本朝君家自有元和譜莫厭家雞更問人(東坡/詩)¶
　　　習熟難忘¶
<pb:KR3k0025_WYG_061-29b>¶
子庖丁曰臣始解牛所見無非牛者(荘子養/生篇)¶
史楚鍾儀囚於晉晉人與之琴操南音(左傳互/入懐鄉)李廣居¶
則畫地為軍陳射闊狹以飲專以射為戯(史本/傳)越人荘¶
舄仕楚病楚王曰舄越之鄙人必思於越使人往聽之¶
果為越吟(史記互/入懐鄉)殷仲堪曰三日不讀道徳論便覺舌¶
本間強(晉書互/入習慣)義貞曰靈運空疎延之隘薄魏文帝所¶
謂古今文人類不䕶細行者也但性情所得未能忘言¶
於悟賞耳(通鑑宋/髙祖紀)唐𤣥宗問姚崇曰公知獵乎對曰少¶
<pb:KR3k0025_WYG_061-30a>¶
為獵師老而猶能(唐書/本傳)¶
傳記髙祖既作新豐并徙舊社放犬羊雞鴨於通途亦¶
競識其家(西京/襍記)伯樂相馬所見無非馬(吕氏/春秋)上皇居南¶
内夜登勤政樓聞里中隱如歌聲顧力士潛召果棃園¶
弟子也(楊妃/外傳)越王曰躃者不忘走盲者不忘視(後漢趙/曄吳越)¶
(春/秋)¶
集魚意思在藻鹿心懐食苹(張九/齡)風情雖老未全消(白/樂)¶
(天/)聞休戰鬬心還癢見説鏖塵眼即開(王建/集)商女不知¶
<pb:KR3k0025_WYG_061-30b>¶
亡國恨隔江猶唱後庭花(杜牧之詩/互入懐鄉)惟有詩魔降不得¶
每逢風月一閒吟(白/集)¶
本朝書生習氣未能無(東坡/詩)剩員呈武藝老妓舞柘枝¶
(古今/詩話)至今清夜夢尚驚冠壓頭(坡詩互/入閒適)投紱歸來萬事¶
輕消磨未盡秪風情　鳥囚不忘飛馬繫常念馳(並東/坡詩)¶
　　　舊態難改¶
經驕淫矜夸將由惡終雖収放心閑之惟艱(書畢/命)商俗¶
靡靡利口惟賢餘風未殄(同/上)¶
<pb:KR3k0025_WYG_061-31a>¶
傳記梟欲東徙曰鄉人皆惡我鳴鴂曰子能更鳴可矣¶
不能更鳴東徙猶惡子之聲(説苑/談叢)¶
集雖漸斂束故態未鋤(司空表聖/互入習慣)¶
　　　不自覺醜¶
子今以其昏昏使人昭昭(孟/子)猶人不能行而賣躄藥(劉/子)¶
史陳遵常謂張竦吾與爾猶是矣足下諷誦經書苦身¶
自約不敢差跌而我放意自恣浮沉俗間官爵功名不¶
減於子而差獨樂顧不優乎(西漢陳/遵傳)以鴟鴞而笑鳳凰¶
<pb:KR3k0025_WYG_061-31b>¶
執蝘蜓而嘲龜龍(西漢揚/雄傳)北山有鴟不潔其翼饕餮貪¶
汙臭腐是食長鳴呼鳳謂鳳無徳(東漢朱暉傳注/互入居邪惡正)固傷¶
遷博物洽聞不能以智免極刑然亦身陷大戮智及之¶
而不能守之嗚呼古人所以致論於目睫也(范曄賛班/固互入此)¶
(無彼/誚)唐太宗曰人苦不自覺(通鑑/本紀)¶
集家有敝帚享之千金斯不自見之患也(魏文帝/典論)¶
本朝韓子論荀揚之疵而韓子之疵有甚於荀揚荀卿¶
譏六子之蔽而荀卿之蔽不下於六子班固之論子長¶
<pb:KR3k0025_WYG_061-32a>¶
也以為是非謬於聖人而范曄之論班固也以為目見¶
毫毛而不見睫(東坡私試䇿問/互入此無彼誚)¶
　　　此無彼誚¶
子唯之與呵相去㡬何(同為應對而相去/㡬何老子異俗篇)或百歩而後¶
止或五十歩而後止以五十歩笑百歩則何如曰直不¶
百歩耳是亦走也(孟子梁/惠王上)¶
史齊使跛者逆跛者禿者逆禿者眇者逆眇者(公/羊)固傷¶
遷博物洽聞不能以智免極刑然亦身陷大戮智及之¶
<pb:KR3k0025_WYG_061-32b>¶
而不能守之嗚呼古人所以&KR0384;論於目睫(後漢范曄贊/班固互入不)¶
(自覺/醜)武宗奮然除去浮圗之法甚鋭而躬受道家之籙¶
(唐武/宗贊)無異於避湯入火(通鑑/梁紀)¶
傳記土偶人方與木梗人語木梗謂土偶人曰子先土¶
也持子以為偶人遇天大雨水潦並至子必沮壊應曰¶
我沮乃反吾真耳今子東園之桃也刻子以為梗遇天¶
大雨水潦並至必浮子泛泛乎不知所止(説苑/尊賢)優孟謂¶
趙襄子曰今天下盡桀也而君紂之桀紂並世焉能相¶
<pb:KR3k0025_WYG_061-33a>¶
亡然亦殆矣(新/序)¶
集楚則失矣而齊亦未為得也(司馬長卿/上林賦)李赤善為歌¶
詩類李白名聞江湖間其始為士無以異於人也一惑¶
於怪而所為若是乃反以世為溷溷為帝居清都其属¶
意明白今世皆知笑赤之惑也及至是非取予向背決¶
不為赤者㡬何人耶反修而身無以欲利好惡遷其神¶
而不返則幸耳又何暇赤之笑哉(栁文李赤傳互/入昧於自知)似同¶
浴而譏裸裎也(韓/文)豹則虎之弟鷹則鷂之兄(古樂/府)¶
<pb:KR3k0025_WYG_061-33b>¶
本朝徐鉉不信佛酷好鬼神之説(筆/談)韓子論荀揚之疵¶
而韓子之疵有甚於荀揚荀卿議六子之蔽而荀卿之¶
蔽不下於六子班固之論子長也以為是非謬於聖人¶
而范曄之論班固也以為目見毫毛而不見睫(東坡私/試䇿問)¶
(互入不/自覺醜)五技鼯䑕笑鳩拙百足馬蚿憐鼈跛(山谷/詩)¶
　　　牀上施牀¶
經如塗塗附(小雅/角弓)¶
傳屋重架屋牀上施牀(史/通)¶
<pb:KR3k0025_WYG_061-34a>¶
本朝屋上架屋牀上疊牀(鳴道/集)¶
　　　以水濟水¶
子方其夢也不知其夢也夢之中占其夢焉(莊/子)以水救¶
水以火救火名曰益多(莊人/間世)以水投水(淮南/子)¶
史以水濟水(左/傳)以暴易暴(史記伯夷傳又/見唐書魏徴傳)如以湯止沸¶
(前漢禮/樂志)如以血止血汙益甚耳(通鑑/唐紀)以亂易亂(唐書魏/徴傳)¶
如以蒿箭射蒿中耳(通鑑唐/髙祖)¶
集𤣥文處幽(楚辭𤣥/墨也)如以膏濯衣每漬垢愈染　借聽¶
<pb:KR3k0025_WYG_061-34b>¶
於聾求道於盲(並韓/文)¶
　　　青勝於藍¶
經子謂仲弓曰犂牛之子騂且角(論/語)¶
子青出於藍而青於藍氷水為之而寒於水(荀子/勸學)以湼¶
染緇則黑於湼以藍染青則青於藍(淮南子/俶貞訓)明月之珠¶
出於蚌蜄周之簡圭生於垢石大蔡神龜出於溝壑(淮/南)¶
(子説/山訓)¶
史孔融見韋元將仲將與其父端書曰不意雙珠近出¶
<pb:KR3k0025_WYG_061-35a>¶
老蚌(後/漢)陸卬之子雲少機悟好學邢劭曰老蚌遂出明¶
珠(晉書/本傳)禇淵卒世子侍中賁恥其父失節服除遂不仕¶
以爵讓其弟蓁屏居墓下終身(通鑑齊/太祖)監察御史許逺¶
敬宗之曽孫也(通鑑唐/𤣥宗)盧元輔簡潔貞方歴踐清貴人亦¶
不以其父把之醜行為累人士歸美(舊唐書/本傳)¶
傳記山公大兒武帝欲見之山公不敢辭問兒兒不肯¶
行時論乃云勝山公(世/記)¶
集椎輪為大輅之始大輅寜有椎輪之質　增氷為積¶
<pb:KR3k0025_WYG_061-35b>¶
水所成積水曽微增氷之凛(並文/選序)龢氏之璧韞於荆石¶
隋侯之珠藏於蚌蛤(班孟堅/答賔戲)金生沙礫珠出蚌泥(蔡伯/喈青)¶
(衣/賦)雛鳳清於老鳳聲(李義/山集)惡木生槎枿之英　虎穴之¶
中生此騏驥(並唐/文粹)羸牛生健犢(杜牧/之集)¶
本朝淤泥生蓮花糞壤出菌芝(東坡/詩)枯朽猶能出菌芝¶
(同上互/入自負)¶
　　　引凡入聖¶
經出自幽谷遷于喬木(詩伐/木)¶
<pb:KR3k0025_WYG_061-36a>¶
子百川學海而至于海(揚/子)出潢汙而浮滄海背螢燭而¶
向日月(抱朴子/金丹篇)¶
集本是南山松今為宫殿梁(古樂/府)如河入海無復水名¶
(劉賔客互入/因小陋大)江出汶山水力才能汎觴至於并大川三¶
百小川三千然後與洞庭彭蠡同波下而與南溟北海¶
同味(黄魯直與/何静翁書)¶
　　　以毒攻毒¶
史以蠻夷攻蠻夷(西漢晁/錯傳)張敞守京兆尹市偷盜多敞¶
<pb:KR3k0025_WYG_061-36b>¶
乃召偷盜之長數人見之責問因貰其罪令致諸盜以¶
自贖偷長曰今一旦召詣府恐諸偷驚駭願權補吏職¶
敞皆以為吏遣歸休置酒小偷悉來賀各飲醉偷長以¶
赭汙其身衣裾吏坐里閭閲出者汙赭輙収縳之一日¶
捕得數百人盡行法罰由是市無盜賊(前漢書互/入政事)三輔¶
議論者至云貴戚廢錮當復以貴戚浣之猶解醒當以¶
酒也(通鑑東漢章/紀第五倫傳)¶
本朝醫者之視堇也使其毒可以治病而不至於殺人¶
<pb:KR3k0025_WYG_061-37a>¶
也(老泉/文)¶
　　　惟姦識姦¶
史張湯為人多詐丞相𢎞數稱其美(西漢/本傳)張敞守京兆¶
尹市偷盜多敞召偷盜之長數人見之責問因貰其罪¶
令致諸偷以自贖偷長曰今一旦召詣府恐諸偷驚駭¶
願一切受署敞皆以為吏遣歸休置酒小偷悉來賀飲¶
且醉偷長以赭汙其衣裾吏坐里閭閲出者汙赭輒収¶
縳之一日捕得數百人盡行法罰由是市無盜賊(前漢/書互)¶
<pb:KR3k0025_WYG_061-37b>¶
(入政事以毒/攻毒兩門)桓温經王敦墓望之曰可人可人其心迹¶
若是(晉書桓/温傳)魚朝恩執易升髙座講鼎覆餗以譏宰相¶
王縉怒元載怡然朝恩謂人曰怒者常情笑者不可測¶
也(通/鑑)¶
　　　富不如貧¶
經齊景公有馬千駟死之日民無得而稱焉伯夷叔齊¶
餓於首陽之下民到於今稱之(論語互入/事反所料)¶
子布衣紃履之士雖在窮閻漏屋而王公不能與之爭¶
<pb:KR3k0025_WYG_061-38a>¶
名(荀子/富國)無置錐之地而公侯不能與之爭名仲尼是也¶
(荀/子)¶
史梁齊楚趙之君非不富且貴也惡乎成名谷口鄭子¶
真不屈其志耕於岩石之下名震于京師(西漢王貞/等傳序)向¶
長讀易至損益卦曰吾已知富不如貧矣(東/漢)¶
集齊景公之千駟不如顔回原憲之約其身(文選李蕭/逺運命論)¶
本朝惟富貴者之不得兼然後貧賤之士有以自足而¶
髙世(歐公桴槎/出水記)¶
<pb:KR3k0025_WYG_061-38b>¶
　　　智不若愚¶
子以為舟則沉以為棺椁則速腐以為器則速毁以為¶
門戸則液漏以為柱則蠧不材之木也無所可用故能¶
若兹之夀夫柤棃橘柚果蓏之属實熟則剝則辱大枝¶
折小枝泄此以其能苦其生者也故不終其天年而中¶
道夭(荘/子)巧者勞而智者憂無能者無所求饒食而遨汎¶
若不繫之舟也(同/上)螾無爪牙之利筋骨之强上食埃土¶
下飲黄泉用心一也蟹八跪而二螯非蛇蟺之穴無所¶
<pb:KR3k0025_WYG_061-39a>¶
寄託者用心躁也(荀勸/學)巧詐不如拙誠(傳/子)¶
史十語九中不如一黙(史記互/見謹言)攖拏者亡黙黙者存(西/漢)¶
(揚/雄)智者以有餘為疑而朴者以不足取信(東漢/呉漢)左雄曰¶
白璧不可為容容多後福(通鑑/東漢)周顗周嵩並列貴位嘗¶
冬至置酒其母舉觴賜三子曰伯仁志大而才短名重¶
而識闇好乘人之弊非自全之道嵩性抗直亦不容於¶
世惟阿奴碌碌當在阿母目下耳阿奴嵩弟謨小字也¶
(晉書周/顗傳)¶
<pb:KR3k0025_WYG_061-39b>¶
傳記黙無過言慤無過事木馬不能行亦不費食騏驥¶
日馳千里鞭箠不去其背(説/苑)¶
集何巧智之不足而拙艱之有餘(潘安仁/閒居賦)牛之為物日¶
耕百畆人不慚愧利滿天下皮角見用肩&KR2385;不保不如¶
羸驢服逐駑馬不耕不駕藿菽自與騰踏康莊出入輕¶
舉當道長鳴聞者驚辟牛雖有功於己何益命有好醜¶
非若能力(栁牛/賦)今者無端讀書史智慧祗自勞精神¶
凡物之生不願為材犧尊青黄乃木之災(並韓/集)老龜被¶
<pb:KR3k0025_WYG_061-40a>¶
刳膓不如無神靈(白侍郎互/入招禍門)巧婦才人常薄命莫敎男¶
女苦多能　蟲全性命縁無毒木盡天年為不才鐵馬¶
因疲退鉛刀以鈍全(並白/侍郎)¶
本朝癡人自得終天命智士死智寃莫雪　皎皎千丈¶
清不如尺水渾　先竭是甘井得全如苦李　人人生¶
子欲聰明我被聰明害一生但願我兒愚且魯無災無¶
難到公卿(並東/坡詩)信有千丈清不如一尺渾(後/山)巧者言拙¶
者黙巧者勞拙者逸巧者賊拙者徳巧者凶拙者吉(周/茂)¶
<pb:KR3k0025_WYG_061-40b>¶
(叔拙/賦)¶
　　　智不終智¶
經子曰人皆曰予知驅而納諸罟擭陷阱之中而莫之¶
知辟也(記中/庸)¶
子魚鼈黿鼉猶以淵為淺而堀其中鷹鳶猶以山為卑¶
而巢其上及其得也必以餌(荀子法行篇/互入貪迷)神蛇能斷而¶
復續而不能使人勿斷也(淮南/子)智能知人不能自知神¶
能衛物不能自衛故神龜以智見灼靈蛇以神見爆(列/子)¶
<pb:KR3k0025_WYG_061-41a>¶
集猩猩見酒及屐知里人設張則知張者祖先姓字及¶
呼名罵云奴欲張我捨爾而去復自再三相謂曰試共¶
嘗酒及飲其味逮乎醉因取屐而著之乃為人所擒皆¶
獲輒無遺者(唐文粹裴炎猩/猩銘互入貪迷)¶
本朝老狐足姦計安居穴垣墻窮冬聽氷度思慮豈不¶
長引身入扱(引/也)中將死猶跳踉(歐公/集)虎終機械得烏亦¶
彈丸随(臨川/集)¶
　　　彊復遇彊¶
<pb:KR3k0025_WYG_061-41b>¶
經趯趯毚兔遇犬獲之(詩/)¶
子夫火熱而水滅之金剛而火銷之木强而斧伐之水¶
流而土遏之(淮南子/主術論)今夫虎豹便㨗熊羆多力然而人¶
食其肉而席其革(淮南/子)¶
史宋公兼享晉楚之大夫趙孟為客子木與之言不能¶
對使叔向侍言焉子木亦不能對也(左襄二/十七年)寗成家居¶
南陽及縱至闗寗成側行送迎然縦氣盛弗為禮至郡¶
遂案寗氏盡碎破其家(史義/縦傳)蘇秦恐秦兵至趙而敗從¶
<pb:KR3k0025_WYG_061-42a>¶
約念莫可使用於秦者乃激怒張儀入之於秦張儀遊¶
諸侯無所遇困於楚蘇秦故召而辱之舎人曰蘇君憂¶
秦伐趙敗從約以為非君莫能得秦柄故激怒君使臣¶
隂奉給君資盡蘇君之計謀也張儀曰嗟乎此在蘇君¶
術中而不悟吾不及蘇君明矣為吾謝蘇君蘇君之時¶
儀何敢言(通鑑/周紀)漢有善射者曰樓煩楚挑戰樓煩輒射¶
殺之使射項羽羽大怒瞋目叱之樓煩目不能視手不¶
能發走還入壁不復敢出(西漢項/羽傳)汲黯為忮(師古曰忮/意堅也音)¶
<pb:KR3k0025_WYG_061-42b>¶
(章豉/反)司馬安之文惡(孟康曰以文/法傷害人也)俱在二千石列同車¶
未嘗敢均茵憑(前漢寗/成傳)東魏丞相髙歡攻王壁韋孝寛¶
隨機拒之城中無水汲於汾歡使移汾一夕而畢歡於¶
城南起土山欲乘之以入城上先有二樓孝寛縳木接¶
之令常髙於土山以禦之歡使告之曰雖爾縛樓至天¶
我當穿地取爾(通鑑梁/髙祖)傅奕謂其子曰吾聞有金剛石¶
者性至堅物莫能傷惟羚羊角能破之(通鑑唐/太宗)安祿山¶
於公卿皆慢侮之獨憚李林甫每見雖盛冬嘗汗沾衣¶
<pb:KR3k0025_WYG_061-43a>¶
林甫乃引與坐於中書㕔撫以温言自解披袍以覆之¶
祿山忻荷言無不盡(通鑑唐/𤣥宗)秦系與劉長卿善以詩相¶
贈答權徳輿曰長卿自以為五言長城系用偏師攻之¶
(唐書/本傳)¶
傳記天下無窮者才智也陳平嘗出六竒燕居深念恐¶
禍及已陸賈敎之交驩太尉又為畫吕氏數事平從之¶
卒誅諸吕則賈之智謀又在乎平之右矣(孔氏雜説互/入當局者迷)¶
(又入/智慮)¶
<pb:KR3k0025_WYG_061-43b>¶
集鹿畏貙貙畏虎虎畏羆(栁/文)¶
本朝羔豚窘虎豹鳩雀窮鷹鸇巧者具機弋勢猛還拘¶
攣(臨川/集)王荆公初參政事下視廟堂如無人一日爭新¶
法怒目諸公曰公輩坐不讀書趙清獻獨折之曰君言¶
失矣臯䕫稷契之時有何書可讀荆公黙然(邵氏後錄/互入敏於)¶
(應/對)一輿薪之火衆人之所憚而不敢犯也舉而投之河¶
則何熱之能為(老泉/集)¶
　　　居邪惡正¶
<pb:KR3k0025_WYG_061-44a>¶
經不懲其心覆怨其正(箋云不懲女之奸心而/反憎其正詩節南山)彼醉不¶
臧不醉反恥(詩賔之/初筵)¶
子鄉原曰言不顧行行不顧言曰古之人行何為踽踽¶
涼涼(孟子/盡心)衆曲不容直衆枉不容正(淮南/子)直繩者枉木¶
之所憎(抱朴/子)¶
史惡直醜正　已則無禮而討於有禮者曰汝何故行¶
禮(並左/傳)盜憎主人(左成十五年晋伯宗之妻/曰盜憎主人别見於家語)闒茸佞讇¶
抱虛求進殘賊酷虐若此人徒嫉善憎忠(西漢李/尋傳)北山¶
<pb:KR3k0025_WYG_061-44b>¶
有鴟不潔其翼饕餮貪汚臭腐是食長鳴呼鳳謂鳳無¶
徳(東漢朱暉傳注互入/不自覺醜妄論二門)後漢孔奮為武都郡丞力行清¶
潔為衆人所笑以為身處脂膏不能自潤(通/鑑)羊祜不附¶
結中朝權貴荀朂馮紞之徒皆惡之(通鑑晉/世祖)佞邪醜正¶
(西漢張/華傳)燕封裕曰已無骨鯁嫉人有之(通鑑晉紀/互入嫉妬)便佞¶
之徒謂彊直為擅權(唐/書)¶
傳記趙簡子曰美女者醜之仇也盛徳之士亂世所疏¶
也正直之行邪枉所憎也(説/苑)¶
<pb:KR3k0025_WYG_061-45a>¶
集學者以莊老為宗而黜六經談者以虛薄為辯而賤¶
名撿行身者以放濁為通而狎節性進仕者以苟得為¶
貴而鄙居正當官者以望空為髙而笑勤恪其倚仗虛¶
曠依阿無心者皆名重海内若夫文王日昃不暇食仲¶
山甫夙夜匪懈盖共嗤㸃以為灰塵相垢病矣(晉紀干/寳總論)¶
孤直者衆邪之所憎公正者羣惡之所嫉(陳子/昂集)奴顔婢¶
膝真丐乞反以正直為狂癡(陸魯/望)¶
本朝在位而不肯自憂又禁他人使皆不得憂可嘆也¶
<pb:KR3k0025_WYG_061-45b>¶
(歐公/集)¶
　　　渉水惡濕¶
子是猶惡濕而居下(孟/子)蒙塵而欲毋昧渉水而欲毋濡¶
不可得也(淮南子/繆稱篇)吹灰而欲毋昧渉水而欲毋濕不可¶
得也(淮南/子)¶
史賈而欲贏而惡囂乎(左昭/元年)¶
集是徒渉而恥濡足也(唐文/粹)¶
　　　勢不自由¶
<pb:KR3k0025_WYG_061-46a>¶
子樹欲靜而風不停(家語/政思)犧牛衣文綉食芻菽入太廟¶
雖欲為孤犢其可得乎(列/子)象以牙䘮身不能去其白薫¶
以芳自燒不能去其香(蘇/子)¶
史李斯臨刑謂其子曰吾欲與若復牽黄犬俱出上蔡¶
東門逐狡兔豈可得乎(史本/傳)夫士修之於家而壊之於¶
天子之庭(通/鑑)譬如磑石之上行蟻蟻行遲而磑轉疾(後/漢)¶
(王充/論衡)宋劉穆之曰貧賤常思富貴富貴必履危機今日¶
而欲為丹陽布衣豈可得耶(通鑑/晉書)涼吕超曰如乘龍上¶
<pb:KR3k0025_WYG_061-46b>¶
天豈可中下(通鑑/晉紀)獨孤后曰騎獸之勢必不得下(隋/書)目¶
見可欲何能自窒於心已與交私何能中絶其意(通鑑/唐徳)¶
(宗/)李泌歸謂子弟曰吾本不樂富貴而命與願違今累¶
汝曹矣(同/上)¶
傳記牛馬之為人駕乘者非樂負千鈞之重行千里之¶
險鞭䇿痛矣(袁淮/正書)¶
集女辭家而適人臣出身而事主(禰正/平賦)遊山澤觀魚鳥¶
心甚樂之一行作吏此事便廢(晉嵇康與山/濤絶交書)去住與願¶
<pb:KR3k0025_WYG_061-47a>¶
違仰慙林間翮(杜工/部)譬如籠中鶴六翮不自摇　騎虎¶
不敢下(並韓/集)心雖出雲鶴身尚觸籠鷹　心源雖了了¶
塵世苦憧憧(並元/微之)開卷不及顧沉埋案牘間　世事波¶
上舟沿洄安得主　意有清夜戀身為符守嬰(並韋/應物)一¶
落名宦途酷如乘風&KR0657;　奔走情波不自由(並劉/賔客)驛馬¶
走四蹄痛酸無歇期磑牛封兩目昏閉何人知　樹欲¶
靜而風不止(並白/樂天)自嫌如疋素刀尺不由身(杜牧/之)隨牒¶
牽黄綬(孟浩/然)雖百諾之自我終一呼而在君(髙逹夫互/入控制有)¶
<pb:KR3k0025_WYG_061-47b>¶
(道/)¶
本朝始知鎖向金籠聽不及林間自在啼(歐公/集)飄零不¶
自由盛衰非汝能　我生天地間一蟻寄大磨區區欲¶
右行不救風輪左(並東/坡詩)一被簮裳裹長遭羅網牽(欒城/集)¶
　　　力所不及¶
經巧歴不能定其算數聖明不能為之典要法制所不¶
能齊度量所不能均也(周易/畧例)若火之燎于原不可嚮邇¶
(書盤庚上互/入無所用力)我躬不閲遑恤我後(言我今尚恐不能自/容何暇憂我後之人)¶
<pb:KR3k0025_WYG_061-48a>¶
(乎毛/詩)成事不説遂事不諫既往不咎(論/語)¶
子目之明能見於百歩之外而不見其背帷墻之外則¶
無睹也(子華/子)萬室之國一人陶則可乎(孟子告/子下)猶七年¶
之病求三年之艾也(孟/子)世固非一毛之所濟(列子楊/朱篇)古¶
人目短於自見故以鑑觀面(韓非/子)瞽者無以與乎文章¶
之觀聾者無以與乎鍾磬之聲(莊子逍/遥逰)盲者無以與乎¶
眉目顔色之好瞽者無以與乎青黄黼黻之觀(莊子大/宗師)¶
離朱之明察毫末於百歩之外下水尺不能見淺深¶
<pb:KR3k0025_WYG_061-48b>¶
非目不明其勢難覩也(慎/子)朝露之繭工女不能治淄¶
澠之沙計兒不能數(魯連/子)躄者見虎不走非勇也(淮南/子)¶
離朱之明察毫末於百歩之外不能見淵中之魚師曠¶
之聰合八風之調而不能聽十里之外(淮南子/訓道篇)故君子¶
能為善而不能必其得福不忍為非而未能必免其禍(淮/南)¶
(子繆/稱訓)瞽曠能黙瞽曠不能齊不齊之耳狄牙能喊(呼覽/切)¶
狄牙不能齊不齊之口(揚子/問神)歐冶不能鑄鉛錫為干將¶
(抱朴/子)阿膠三寸不足止黄河之濁毁箄三尺不足救鹽¶
<pb:KR3k0025_WYG_061-49a>¶
池之鹹(傅/子)¶
史晉伯宗曰雖鞭之長不及馬腹(左宣十/五年)晉侯疾秦伯¶
使醫至曰疾不可為也在肓之上膏之下攻之不可逹¶
之不及藥不至焉不可為也(左成十年/互入病疾)飄風之末不能¶
舉鴻毛(國/語)彊弩之極矢不能穿魯縞衝風之末不能漂¶
鴻毛非初不勁末力衰也(史韓安/國傳)死病無良醫(通鑑/周紀)昔¶
伊摯在夏吕望在商而二國不治豈伊吕之不欲哉勢¶
不可也(同/上)覆水不収(東漢光/武紀)蓋萬人鑄之一人奪之猶¶
<pb:KR3k0025_WYG_061-49b>¶
不能給況今一人鑄之則萬人奪之乎雖以隂陽為炭¶
萬物為銅役不食之民使不飢之士猶不能足無厭之¶
求也(通鑑漢/桓紀)徐穉曰夫大木將顛非一繩所維(通鑑漢/桓紀)¶
隄防穿漏萬夫同力不能復救(通鑑漢/殤紀)若河決金堤火¶
炎崑岡雖神禹之乘四載𤣥冥之洒八瀛亦不能湮洪¶
濤而撲烈燄者何也良以勢既壊而不能遽救也(唐史/臣代)¶
(宗/贊)¶
傳記騏驥盛壯之時一日而馳千里至其衰老駑馬先¶
<pb:KR3k0025_WYG_061-50a>¶
之(戰國䇿互入/事必有極)猶渴而穿井臨難而鑄兵雖疾從而不¶
及也(説苑雜言篇互入/逺水不救近火)尺水不能却簫丘之熱(意/林)¶
集孰江河之可涸(楚/辭)譬猶疾疚彌年而欲一丸銷之(選/詩)¶
(集/序)沈寒凝海不能結風烈火流金不能焚景(選連/珠)鞭長¶
不及馬腹風末不舉鴻毛(朱敬則/宋武論)譬如心中疾箴石非¶
所砭(韓/集)獵客張兎罝不能挂龍虎(李太/白集)短線無長縫¶
月中有桂樹無翼難上天海底有驪珠下隔萬丈淵(並/唐)¶
(文/粹)轆轤無繩井百尺(盧仝/詩)索過風於前林求往夢於既¶
<pb:KR3k0025_WYG_061-50b>¶
寤不可及也(穆元同徳/寺㑹集序)¶
本朝疾風無末勢(陳後/山)¶
　　　心至力不及¶
子譬猶好聲色而無耳目也(荀子/王伯)臨河羨魚而無網罟¶
(抱朴子/釋滯篇)¶
傳記猶鴻鵠之無羽翼也雖有千里之望不能致其意¶
之欲至(説苑/尊賢)¶
集潢汙之水願朝宗而每竭駑蹇之乘希沃若而中疲¶
<pb:KR3k0025_WYG_061-51a>¶
(謝𤣥/暉)首燕徒有心局歩何由騁(梁劉孝/綽詩)我欲横天無羽¶
翰(孟東/野)時危思報主衰謝不能休　致君時已晩懐古¶
意空存(並杜/詩)喑人食太牢信知其味而不能形於言(劉/賔)¶
(客/)虛逢好陽艷其柰苦昬懜(元微之互入/事與願違)遥看雲路心¶
空在(同/上)¶
本朝巧舞苦短袖(東坡/詩)¶
　　　逺水不救近火¶
子莊周貧往貸粟於監河侯侯曰諾我將得邑金貸子¶
<pb:KR3k0025_WYG_061-51b>¶
二百金可乎莊周忿然作色對曰昨來有中道而呼者¶
周顧視車轍中有鮒魚周曰激西江之水而迎子可乎¶
(莊子/外物)失火而取水於海水雖多火必不滅矣逺水不救¶
近火也(韓非/子)焦喉之渴遥指滄海　指氷室不能起暍¶
死之熱望炎冶不能止噤凍之寒　大厦既燔而運水¶
於滄海此無及也(並抱/朴子)穿井而救火則熛颺棟焚矣鑿¶
舟而拯溺則葬江魚之腹中矣(劉/子)¶
史周詩曰俟河之清人夀㡬何(左襄/八年)及溺呼船(吳/志)譬如¶
<pb:KR3k0025_WYG_061-52a>¶
火發於家安能候逺水乎(通鑑唐/昭宗)¶
傳記猶渴而穿井臨難而後鑄兵雖疾從而不及也(説/苑)¶
(雜言篇互入/力所不及)¶
集桃實千年非易得(駱賔/王)¶
本朝不應逺水救近渴(陳後/山)¶
　　　刮毛龜背¶
集獵人箭底求傷鴈釣戸竿頭乞活魚(王/建)¶
本朝刮毛龜背上何時得成氈　枯松强鑽膏槁竹欲¶
<pb:KR3k0025_WYG_061-52b>¶
瀝汁(並東/坡詩)¶
　　　兩窮相值¶
子泉涸魚相與處於陸相呴以濕相濡以沫(荘子大/宗師)假¶
榖於夷齊之門告寒於黔婁之家所得者不過橡樑緼¶
褐必無太牢狐裘矣(抱朴子/袪惑)¶
史自屈原沉汨羅後百有餘年漢有賈生為長沙王太¶
傅過湘水投書以弔屈原(史記屈/平傳)¶
本朝枯松强鑽膏槁竹欲瀝汁兩窮相值遇相哀莫相¶
<pb:KR3k0025_WYG_061-53a>¶
濟(東坡/詩)¶
　　　一失召百非¶
經君子惡居下流天下之惡皆歸焉(語子/張)¶
史去栁葉百歩而射之百發而百中之不以善息少焉¶
氣衰力倦弓撥矢鈎一發不中者百發盡息(史記周/本傳)下¶
流之人衆毁所歸(西漢楊/惲傳)貧下未易居上流多謗議(西/漢)¶
(司馬遷傳互/入處非其地)¶
　　　自為成敗¶
<pb:KR3k0025_WYG_061-53b>¶
經心以體全亦以體傷(記緇/衣)¶
子趙孟之所貴趙孟能賤之(孟/子)水能載舟亦能覆舟(荀/子)¶
史自我得之自我失之亦復何恨(通鑑梁/武帝紀)侯自我得之¶
自我捐之無所恨(前漢田/蚡傳)夫水能浮草木亦能沉之地¶
能生萬物亦能殺之江海能下谿谷亦能朝之聖人能¶
従衆亦能使之(後漢趙曄/呉越春秋)¶
集淮隂之禍寃在神理通説且拒豨謀寜起堂堂蕭公¶
實曰知己給致鍾室胡寜忍此(吕和/叔文)¶
<pb:KR3k0025_WYG_061-54a>¶
　　　相時處事¶
經有其禮而無其財君子弗行也有其財而無其時君¶
子弗行也(記檀/弓下)¶
子為可為於可為之時則從為不可為於不可為之時¶
則凶(揚/子)在夷貉則引之倚門墻則麾之(揚子/修身)世治則以¶
義衛身世亂則以身衛義(文中/子)¶
史陸賈曰馬上得之寜可馬上治之乎(西漢/書)孔子對葉¶
公以來逺哀公以臨人景公以節禮非其不同所急異¶
<pb:KR3k0025_WYG_061-54b>¶
務也(通鑑漢/質紀)禮敎榮辱以加君子化其情也桎梏鞭扑¶
以加小人化其形也(通鑑漢/獻紀)崔郾為廣州刺史治以寛¶
經月不笞一人及涖鄂州嚴法峻誅不貸(唐/書)天下未定¶
則專取其才不考其行䘮亂既平則非才行兼備不可¶
用也(通鑑唐/太宗)栁仲郢為京兆尹政號嚴明後出為河南¶
尹以寛惠為政或言不類答曰輦轂之下先彈壓郡邑¶
之治本惠養(唐書互/入政事)¶
集理在將順怡然而奉旨事當正色偘然而犯鱗(唐文/粹)¶
<pb:KR3k0025_WYG_061-55a>¶
君子救時雖切必相時度力以致其用不可則靜而鎮¶
之以道訓服(司空表/聖集)¶
本朝人臣納説於君因其既厭而止之則易為力迎其¶
方鋭而折之則難為功(東坡代張方/平諫用兵書)¶
　　　明知故犯¶
子惡辱而居不仁是猶惡濕而居下也(孟子互入/自相背馳)惡死¶
亡而樂不仁是猶惡醉而强酒(孟子互入/自相背馳)¶
史𤣥宗曰是子惡賢嫉能舉無比者裴士淹曰陛下誠¶
<pb:KR3k0025_WYG_061-55b>¶
知之何任之久耶帝黙不應(新唐書李/林甫傳)中宗親遭母后¶
之難而躬自蹈之(唐史中/宗贊)吉頊曰合水土為泥有爭乎¶
太后曰無之又曰分半為佛半為天尊有爭乎曰有爭¶
矣頊頓首曰宗室外戚各當其分則天下安今太子已¶
立而外戚猶為王此陛下驅之使他日必爭兩不得安¶
也太后曰朕亦知之然業如是不可如何(通鑑唐/武后)右補¶
闕辛替否上䟽曰口説不如身逢耳聞不如目覩且陛¶
下與太子當韋氏用事之時日夕憂危切齒於羣凶今¶
<pb:KR3k0025_WYG_061-56a>¶
幸而除之乃不改其所為臣恐復有切齒於陛下者也¶
(通鑑唐/𤣥宗)楊國忠謂客曰吾本寒家一旦縁椒房至此未¶
知税駕之所然念終不能致令名不如且極樂耳(同/上)¶
傳記文君眉色不加黛飾臉若芙蓉長卿素有消渴疾¶
作美人賦自刺卒以此疾死(西京雜記/互入耽好)¶
集睹前車之傾覆而不改其轍迹(選六/代論)小蟲水草楂棃¶
橘柚苦鹹酸辛雖蜇吻裂鼻縮舌澁齒而咸有篤好之¶
者(栁文/序)是悔其覆車不易前轍之失(唐文/粹)¶
<pb:KR3k0025_WYG_061-56b>¶
本朝唐王涯自以留心太𤣥經久矣乃有甘露之變(文/宗)¶
(時/)且太𤣥惟以進退消息為説涯知其説而不能行何¶
也(鳴道/集)此孟子所謂知兄臂之不可紾而姑勸以徐知¶
隣雞之不可攘而月取其一(東/坡)法明禁之而人明犯之¶
是不有天子之法也(老/泉)¶
　　　自納敗闕¶
子猶傴僂而好升髙也指其頂者愈衆(荀子/效儒)¶
史適足以發笑而自㸃耳(司馬/遷傳)智伯曰吾乃今知水可¶
<pb:KR3k0025_WYG_061-57a>¶
以亡人國也襄子夜使人決水灌智伯軍軍亂殺智伯¶
(通鑑互入/因言取禍)李吉甫言天下已太平陛下宜為樂上謂左¶
右曰吉甫專為悦媚(通鑑唐/憲宗)太后習猫使與鸚鵡共處¶
出示百官傳觀未遍猫飢搏鸚鵡食之太后甚慙(通鑑/唐武)¶
(后/)盧藏用隱終南山晩乃狥權利司馬承正召至闕下¶
藏用指南山曰此中大有佳處承正徐曰仕宦之捷徑¶
耳藏用慙(新唐書本傳互/入識者所窺)¶
傳記謝𤣥以八萬當苻堅百萬之衆其勢不敵若苻堅¶
<pb:KR3k0025_WYG_061-57b>¶
逼肥水而陳必保萬全惟麾軍却退衆亂不能止故敗¶
世謂謝𤣥能走苻堅者此耳(孔氏/雜説)¶
集虎見驢鳴大駭然往來視之覺無異能益習其聲稍¶
近驢怒蹄之虎曰技止此耳因斷其喉盡其肉乃去噫¶
形之厖也類有徳聲之宏也類有能向不出其技虎雖¶
猛疑畏卒不敢取今若是焉悲夫(栁子厚/黔之驢)¶
本朝譬如一物十焉吾舉其一而人不知吾之不知其¶
九也歴數之至於九而不知其一不如舉一之不可測¶
<pb:KR3k0025_WYG_061-58a>¶
也而況乎不至於九也(老蘇集互入/巧反成拙)¶
　　　臨危抱佛¶
經既輸爾載將伯助予(詩正月注言國危/而求賢者已晩矣)將恐將懼惟¶
予與女將安將樂女轉棄予將恐將懼寘予于懐將安¶
將樂棄予如遺(詩小雅/谷風)¶
史越子使后庸來聘且言邾田封于駘上(欲使魯還邾/田封境至駘)¶
(上/)&KR0576;于平陽三子皆從(季康子叔孫文子孟/武伯皆従后庸盟)康子(恥従/蠻夷)¶
(盟/)言及子貢(思子/貢)曰若在此吾不及此失(不及與/越盟)武伯¶
<pb:KR3k0025_WYG_061-58b>¶
曰然何不召曰固將召之文子曰他日請念(言季孫不/能用子貢)¶
(臨難而思之左哀二十/七年互入因事思人)公曰吾不能早用子今急而求¶
子是寡人之過也(左僖三/十年)人窮則反本故勞苦倦極未¶
嘗不呼天地疾痛慘怛未嘗不呼父母也(史屈/原傳)寛則寵¶
名譽之人急則用介胄之士(史韓/非傳)孔融為賊管亥所圍¶
遣太史慈求救於劉𤣥徳劉𤣥徳曰孔北海乃復知天¶
下有𤣥徳耶(東漢孔/融傳)李克用曰當阽危之時託為股肱¶
伊吕及既安之後則心膂視為土芥寇讎(通鑑僖/宗紀)黄巢北趨¶
<pb:KR3k0025_WYG_061-59a>¶
襄陽劉巨容拒之大破賊衆或勸巨容窮追賊可盡也¶
巨容曰國家喜負人有急則撫存将士不愛官賞事寜¶
則棄之或更得罪不若留賊以為富貴之&KR1269;衆乃止(通/鑑)¶
(唐僖/宗)飢則為用飽則颺去(魏/志)¶
傳記飢則附人飽則髙飛(十六國/載記)¶
集計窮然後賽後賽竟何恩(元㣲/之集)臨老抱佛脚教妻讀¶
黄經(唐文/粹)¶
　　　獻豕遼東¶
<pb:KR3k0025_WYG_061-59b>¶
史遼東有豕生子白頭異而獻之至河東見羣豕皆白¶
懐慙而還若以子之功論於朝廷則為遼東豕也(後漢/朱浮)¶
(傳互入聞/見淺狹)¶
集楚翠丹質在荆南以多慙遼東白頭望河東而載恧¶
(劉賔/客集)¶
本朝雕琢肝脾欲報公還如獻豕過河東(僧參寥/子詩)¶
　　　有意對無意¶
子孔子相魯齊人患其將霸欲敗其政乃選好女子八¶
<pb:KR3k0025_WYG_061-60a>¶
十人衣以文飾而舞容璣及文馬四十以遺魯君魯君¶
觀之終日怠於政事三日不聽國政孔子遂行(家/語)以瓦¶
摳者巧以黄金摳者惽(列子黄/帝篇)以瓦注者巧以金注者¶
惽(荘子/逹生)有情於譽飽雖蒙惠而非徳無情於傷辱雖獲¶
毁而無憾(劉子/去情)¶
史劉棻從揚雄學竒字雄不知情(顔師古曰古文之異/者不知獻符命之事)¶
(也棻乃劉歆之子初莽以符命自立即位之後欲絶/其原以神前事棻後獻之投棻四裔西漢揚雄傳)李¶
廣見草中石以為虎而射之中石沒矢視之石也他日¶
<pb:KR3k0025_WYG_061-60b>¶
射之終不能入(西漢李/廣傳)蔡裔有勇氣聲若雷震嘗見三¶
盜入室裔拊床一呼而盜俱殞(晉書互/入勇敢)鄒湛對武帝曰¶
猛獸在田荷戈而出凡人能之蜂蠆作於懐袖勇夫為¶
之驚愕出於意外故也(晉/書)¶
傳記楚熊渠子夜行見寢石以為伏虎彎弓而射之沒¶
金飲羽下視知其石也因復射之矢摧無跡(韓詩/外傳)園中¶
有木其端有蟬蟬悲鳴飲露不知螳蜋在其後曲跗欲¶
取其蟬而螳蜋不知黄雀在其後延頸欲啄之然黄雀¶
<pb:KR3k0025_WYG_061-61a>¶
又不知臣操彈丸在其下皆務前不顧後患(劉向説苑/互入貪迷)¶
本朝人能碎千金之璧而不能無失聲於破釜能搏猛¶
虎而不能無變色於蜂蠆(東坡黠/䑕賦)泰山覆於前而色不¶
變麋鹿興於左而目不瞬(老/泉)¶
　　　不成恩惠¶
子投鈎分財投䇿分馬得美者不知所以徳(慎/子)媒揚譽¶
人而受譽者不以為徳臣虜强飯而䝉飽者不以為惠¶
(劉子去/情篇)¶
<pb:KR3k0025_WYG_061-61b>¶
集若自有聲名又託形勢此乃市道之事又何足貴乎¶
(韓文薦/侯喜状)見危者已墜而欲援觀鬬者將死而方救(皮日/休互)¶
(入市/恩)¶
本朝譬如傭力之人計工而受直雖與之千萬豈知徳¶
其主哉(老泉/文)¶
　　　無鏬可入¶
子吾不見震風之能動聾聵也(揚子/問明)¶
史太子仁孝謹静張垍髙力士常保䕶於上前故林甫¶
<pb:KR3k0025_WYG_061-62a>¶
終不能間也(通鑑唐/𤣥宗)楊國忠言祿山必反且曰陛下試¶
召之必不來上使召之祿山聞命即至國忠之言不能¶
入矣(同/上)¶
集烝不能潤灼不能熱(杜牧/之)春花與秋月不感無情人¶
(白侍/郎)臣有大拙智所不化醫所不攻威不能遷寛不能¶
容(栁乞/巧文)¶
本朝衝風震河海不能號無竅(東坡互入/無所用力)鑽灼不燃誰¶
似我(東坡/詩)¶
<pb:KR3k0025_WYG_061-62b>¶
　¶
　¶
　¶
　¶
　¶
　¶
　¶
　記纂淵海卷六十一¶
