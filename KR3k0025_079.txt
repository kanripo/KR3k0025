# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:35.095138
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷七十九
<pb:KR3k0025_WYG_079-1a>¶
欽定四庫全書¶
　記纂淵海卷七十九　　　宋　潘自牧　撰¶
　　喪記部¶
　　　祭奠¶
經生芻一束其人如玉彼蒼者天殱我良人如可贖兮¶
人百其身(詩/)嘉薦普淖眀齊溲酒(儀/禮)　孔子曰泰山其¶
頽乎梁木其壊乎哲人其萎乎子貢曰泰山其頽則吾¶
將安仰梁木其壊哲人其萎則吾將安放　朝奠日出¶
<pb:KR3k0025_WYG_079-1b>¶
夕奠逮日喪不剥奠也(剥猶倮也有牲肉則巾之爲其/久設塵埃加也醢酺之奠不巾)¶
魯哀公誄孔丘曰天不遺耆老莫相予位焉嗚呼哀哉¶
尼父(記/)¶
史昊天不弔太山其頽(范寗榖/梁傳序)曹操感𤣥知已及後過¶
𤣥墓致祭自為文(東漢橋/𤣥傳)郭林宗有母憂徐穉往弔之¶
置生芻一束於廬前而去(東漢徐/穉傳)徐穉有死喪負笈赴¶
弔常於塜頭炙雞一隻以一兩綿絮漬酒暴乾以裹雞¶
徑到祭所塜隧外以水漬綿使有酒氣㪷米飯白茅為¶
<pb:KR3k0025_WYG_079-2a>¶
藉以雞置前醊酒畢則去不見喪主(謝承後/漢書)激浪之心¶
未騁遽骨脩鱗凌雲之意將騰先灰勁翮(晉陸/喜傳)有人哭¶
和長輿曰峨峨若千丈松崩(世說/下)一旦萬古(梁武/紀)郄超¶
死之日貴賤操筆為誄者四千餘人(晉中/興書)¶
集緒言餘論藴而莫傳　高軌難追藏舟易逺　駟隙¶
不留尺波電謝　凡我僚舊均哀其戚　幽靈彷彿歆¶
我犧樽　山羞野酌　在疾不省於亡不臨舉聲増慟¶
哀有餘音(文/選)澄醪覆觴絲竹生塵素卷莫啟幄無談賔¶
<pb:KR3k0025_WYG_079-2b>¶
(劉越/石書)鳥俛翼兮忘林魚仰沫兮失瀬遵吉路兮凶歸思¶
其人兮已滅覽餘跡兮未夷昔同途兮今異世憶舊歡¶
兮増新悲(潘安/仁誄)存榮没哀死而不朽(陳太/丘碑)巖藪知名失¶
聲揮涕　梁崩哲萎於時靡憲(郭有/道碑)半岳摧峰中河墜¶
月(南齊王/融作)逝川無待黄金難化(沈約齊/安陸碑)耕夫釋耒桑婦¶
下機(文/選)晏晏言笑今成涕洟(梁肅/祭文)梁岳頽峻豈徒舂人¶
不相杵傾壥罷肆而已(齊竟陵/王行狀)長算屈於短日逺跡頓¶
於促路(陸士衡弔/魏武文)峰頽朽壤波逝江潭山川若此人何¶
<pb:KR3k0025_WYG_079-3a>¶
以堪亦生亦滅如壑如舟千齡俱盡萬古誰留(梁簡文/帝文)¶
繐帳冥漠(陸士衡/弔文)方謂拂羽喬木緬昇高雲忽遭大過¶
棟橈而殞　丹書不藏於勲府青史不昭於方册一絶¶
故老之口孰知夫子之賢宛然昨日交臂而悲　天年¶
既殁長夜何辰聖達不免宇宙同塵　竟不能驤首雲¶
路長鳴天衢知與不知咸皆共歎有餘恨也　有濟世¶
之量無長至之年　鐘鳴漏盡竟蘭焚兮(陳子/昻集)解攜襟¶
袖交臂存亡溘從朝露倐掩夜臺　過隙不留藏舟難¶
<pb:KR3k0025_WYG_079-3b>¶
固　泉壤殊途幽明永隔感平生其若斯聊申絮酒儻¶
聰明之不昧或薦簞醪(駱賔/王)芻靈就列遣奠停軌觴酒¶
寫哀(權載/之)樽酒簋貳涕零如雨(權載之祭/崔侍郎)拜奠心碎¶
萬事風燭九泉草露　華首童牙辛酸涕洟　永訃長¶
慟潺湲涕咽(權載/之集)長途方騁大限俄窮聖上軫不慭之¶
悲具僚興云亡之歎　奈何永違祗隔數晨笑語爲别¶
慟哭東門藏棺蔽帷欲見無縁皎皎眉目在人目前¶
命雖云短兮其存者長　子之視人自以無前一斥不¶
<pb:KR3k0025_WYG_079-4a>¶
復羣飛刺天　如聞其聲如見其容　青春之遊白首¶
相失情一何長命一何短　汝病吾不知時汝殁吾不¶
知期生不能相養以共居殁不得撫汝以盡哀斂不得¶
憑其棺窆不得臨其穴吾行負神明而使汝夭不孝不¶
慈而不得與汝相養以生相守以死一在天之涯一在¶
地之角生而影不與吾形相依死而魂不與吾夢相接¶
吾實為之其又何尤(韓/文)遘兹短歴奄謝昌辰　長夜無¶
曉斯焉永歸風淒日昏鼓咽簫悲沉埋玉樹誰不沾衣¶
<pb:KR3k0025_WYG_079-4b>¶
　鼎臣云亡梁木斯壊　憫枝葉之謝割肌膚之愛¶
輟舂罷社　川走下而不還露迎陽而易晞　始比肩¶
於千里遽傷魂於九泉既切芝焚彌深蕙歎(劉賔/客集)淒涼¶
山河慘淡風雲　君子何厲天實仇之生人何罪天實¶
仇之聰明正直行爲君子天則必速其死道徳仁義志¶
存生人天則必夭其身吾固知蒼蒼之無信莫莫之無¶
神　寤言在耳今古何速　豈蕩而為太空與化無窮¶
乎將結而為光輝以助臨照乎豈為雨為露以澤下土¶
<pb:KR3k0025_WYG_079-5a>¶
乎將爲雷爲霆以泄怨怒乎豈爲鳳爲麟爲景星爲慶¶
雲以寓其神乎將爲金爲錫爲圭爲璧以栖其魄乎豈¶
復爲賢人以續其志乎將奮爲明神以遂其義乎不然¶
是昭昭者其得已乎抑有知乎其無知乎彼且有知其¶
可使吾知之乎　室有迭去川無息流追懷曩辰恍若¶
夢遊　一寐不覺便爲古人茫茫上天豈知此痛　天¶
恡靈竒取不可貪既睿又力神誰以堪汝不是思而縱¶
其志盜其管籥褰其篋櫃抽深抉密擔重負貴果殄爾¶
<pb:KR3k0025_WYG_079-5b>¶
躬以寧其位守吏失職訴帝行事豈不信耶(柳/文)棄蒼生¶
而不起　孤魂夜飛　山有歸雲江有迴潮公之逝矣¶
一去寂寥掛劍於此魂兮可招　直志不遂飲恨無終¶
(劉長/卿)宜享永年遽歸長夜　方憑福履以蕆輝榮宜降¶
永年遽歸長夜　百身莫贖一夢不還鬱鬱佳城茫茫¶
九原淒涼簫鼓&KR0429;淡風烟　才高位下步闊途窮竟戢¶
羽翮不展心胸(白侍/郎)薤晞朝露舟失夜壑暘光未盡而¶
湛晻兮植物方華以槁落兮(李義/山)一掬靈均淚千年湘¶
<pb:KR3k0025_WYG_079-6a>¶
水文(孟東/野)魚鴈遂絶雞黍無期(獨孤/及文)降年不永非命而¶
何　夜壑藏舟(王維/集)永訣無期向空筵而洒酒(王建/集)遣¶
使奠斝百酸攪腸音容若生曷日而忘(李翶/祭文)千秋兮愁¶
雲萬古兮明月靈均之寃兮孰能銷其氣靈均之愁兮¶
孰能釋其結(皮日/休)琴書忽捐　長夜無旦(藝文/類聚)循途未¶
極閱川行謝雖洞簫爲賦方𫝊漢帝之宫而禪草遺忠¶
安留茂陵之筆思聖烈其如在覽餘文而増歎曲池無¶
處舊館寂寥感知己以悼恩懷舊徳而何在豈峴山之¶
<pb:KR3k0025_WYG_079-6b>¶
上長留墮淚之詞延閣之中不記藏書之録　川歸東¶
極日去西晡　生爲神將死爲鬼雄身世一滅榮華萬¶
空　傾家若墜舉國同悲(唐文/粹)跡去難留川逝不捨¶
天下善人執手相弔(杜牧/之)營奠應支賣鶴錢(方千/丈)儼高¶
堂兮去何早風白楊兮露秋草(吕和/叔文)絶足方騁脩途忽¶
窮(李義/山文)促路頓軌中天墜翼(吕和/叔文)存與殁人皆福利生¶
死古今一也死而不朽反貴於生(尚馳作諸/葛武侯碑)千仭壁立¶
而太山其頽五緯珠聨而采石自隕(文/粹)書札與詩文重¶
<pb:KR3k0025_WYG_079-7a>¶
疊我笥筐栁車一出門終天無迴箱衣器陳下帳醪餌¶
奠皇堂明靈庶鑒知彷彿期來饗(張籍祭/韓文)¶
本朝公雖百齡人以爲少　平生笑言俯仰今昔　送¶
不臨穴哀不望帷(歐公/集)生有聞於當時死有傳於後世¶
　弔禍問疾書猶在眼　學問文章丘山鬱鬱湖海茫¶
茫(臨川/集)自嗟來暮不聞援薤之規尚意神眀聊置生芻¶
之奠(蘇東坡/祭文)位不滿其徳　奄移夜舟遽先朝露(類/要)焄¶
蒿悽愴若或見之茫茫九泉愛莫起之豈厭世溷濁潔¶
<pb:KR3k0025_WYG_079-7b>¶
而逝乎將民之無禄而天莫之遺(東坡/文)奉諱云初痛心¶
罔極(欒城/集)¶
　　　弔慰¶
經弔喪弗能賻不問其所費　知生者弔知死者傷知¶
生而不知死弔而不傷知死而不知生傷而不弔　死¶
而不弔者三(謂輕身/忘孝也)畏(人或以非罪加已不/能有以說之死之者)厭(行止/危險)溺¶
(謂不乘/橋船)孔子哭子路於中庭有人弔者而夫子拜之¶
五十無車者不越疆而弔人　弔於人是日不樂　行¶
<pb:KR3k0025_WYG_079-8a>¶
弔之日不飲酒食肉焉　子張死曽子有母之喪齊衰¶
而往哭之或曰齊衰不以弔曽子曰我弔也與哉　適公¶
卿之喪則曰聽役於司徒(記/)羔裘𤣥冠不以弔(語/)¶
史齊侯遇杞梁之妻於郊使弔之辭曰有先人之敝廬¶
在下妾不得與郊弔齊侯弔於其室(左/傳)孔光薨公卿百¶
官㑹弔(西漢/本傳)喟然不覺涕之無從(東漢耿/弇傳論)徐穉有死喪¶
萬里負笈赴弔(謝承後/漢書)陳寔卒海内弔者三萬餘人(通/鑑)¶
王祥之薨奔赴者非朝廷之賢則親戚故吏而已門無¶
<pb:KR3k0025_WYG_079-8b>¶
雜弔之賓(晉本/傳)王愆期謂陶侃曰賢子越騎酷没天下¶
爲公痛心況慈父情耶(世說/注)¶
集羣辟慟懷邦族揮淚(王仲宣/誄文)馳影奔赴(陳子/昻集)百官臨¶
弔畢集孔光之門(唐文/粹)¶
本朝眼㸔白璧埋黄壤何況人間父子情(山/谷)¶
　　　居喪¶
經親者居倚廬賤者居堊室(周/禮)杖者何爵也無爵而杖¶
者何擔主也非主而杖者何輔病也童子何以不杖不¶
<pb:KR3k0025_WYG_079-9a>¶
能病也婦人何以不杖亦不能病也(爵謂天子諸侯卿/大夫士也無爵謂)¶
(庶人也擔猶假也無爵者假之以杖/尊其爲主也非主謂衆子也儀禮)居喪之禮毀瘠不¶
形視聽不衰升降不由阼階出入不當門隧　居喪之¶
禮頭有瘡則沐身有瘍則浴有疾則飲酒食肉疾止復¶
初不勝喪乃比於不慈不孝五十不致毀六十不毀七¶
十唯衰麻在身飲酒食肉處於内　有喪者專席而坐¶
(專猶/單也)居倚廬寢苫枕塊不說絰帶(倚廬者倚墻至地/而為之无楣柱)父¶
母之喪哭無時　致喪三年　髙子臯之執親之喪也¶
<pb:KR3k0025_WYG_079-9b>¶
泣血三年未嘗見齒　顔丁善居喪始死皇皇焉如有¶
求而弗得及殯望望焉如有從而弗及既葬慨焉如不¶
及其反而息　居喪讀喪禮既葬讀祭禮　曽申問於¶
曽子曰哭父母有常聲乎曰中路嬰兒失其母焉何常¶
聲之有　父母之喪不避涕泣而見人(至哀/無飾)婦人不宜¶
袒故發胷擊心爵踊(足不/絶地)殷殷田田如壞牆然　大夫¶
士父母之喪既練而歸(歸其/宫也)朔月忌日歸哭於宗室(宗/子)¶
(之/家)三年之喪以喪拜(稽顙而/後拜)喪無接賔之禮喪者不遺¶
<pb:KR3k0025_WYG_079-10a>¶
人人遺之雖酒肉受之也　孔子曰身有痬則浴首有¶
瘡則沐病則飲酒毀瘠爲病君子弗爲也　君子執親¶
之喪也水漿不入於口者三日杖而后能起　三年之¶
喪言而不語(言言己事也/爲人說爲語)對而不問廬堊室之中不與¶
人坐焉非時見乎母也不入門　喪不慮居(謂費舎宅/以奉喪)¶
爲無廟也毀不危身(謂憔悴/將滅性)爲無後也　喪不貳事(不/使)¶
(從政/也)喪有疾食肉飲酒必有草木之滋焉薑桂之謂也¶
　父母之喪居倚廬不塗寢苫枕塊非喪事不言　三¶
<pb:KR3k0025_WYG_079-10b>¶
年之喪如斬　直衰不補　居於倚廬哀親之在外也¶
寢苫枕塊哀親之在土也　弁人有其母死而孺子泣¶
者孔子曰哀則哀矣而難爲繼也夫禮爲可𫝊也爲可¶
繼也故哭踊有節　曽子曰三年之喪弔乎孔子曰三¶
年之喪練不羣立不旅行(爲其茍語/忘哀也)君子禮以飾情三¶
年之喪而弔哭不亦虛乎(曽子問注云為彼哀則不/專為親哀則是為妄弔)喪¶
者非尸柩之事不親有父之喪如未没喪而母死其除¶
父之喪也服其除服卒事反喪服　子貢問喪子曰敬¶
<pb:KR3k0025_WYG_079-11a>¶
爲上哀次之瘠爲下顔色稱其情戚容稱其服　禿者¶
不髽傴者不袒跛者不踊老病不止酒肉凡此者以權¶
制之也毀不滅性不以死傷生也　父母之喪衰冠繩¶
纓菅履　傷腎乾肝焦肺不舉火　大功之末可以冠¶
子可以嫁子父小功之末可以冠子可以嫁子可以取¶
婦已雖小功可以冠取妻大功將至却琴瑟小功至不¶
絶樂三年之喪祥而從政朞之喪卒哭而從政九月之¶
喪既葬而從政小功緦之喪既殯而從政　爲妻父母¶
<pb:KR3k0025_WYG_079-11b>¶
在不杖不稽顙母在不稽顙　父在爲母爲妻九月之¶
喪食肉飲酒朞之喪食肉飲酒不與人樂之　杖者何¶
也曰竹桐一也何爲也曰孝子身病體羸以杖扶病也¶
父在則不敢杖矣尊者在故也　斬衰之哭若往而不¶
反齊衰之哭若往而反大功之哭三曲而偯小功緦麻¶
哀容可也　斬衰唯而不對齊衰對而不言大功言而¶
不議小功緦麻議而不及樂　大功之喪寢有席小功¶
之喪牀可也　伯魚之母死期而猶哭夫子聞之曰誰¶
<pb:KR3k0025_WYG_079-12a>¶
與哭者門人曰鯉也夫子曰嘻其甚也伯魚聞之遂除¶
之　創鉅者其日久痛甚者其愈遲三年之喪稱情而¶
立文所以爲至痛極也斬衰苴杖居倚廬食粥寢苫枕¶
塊所以爲至痛飾也三年之喪二十五月而畢哀痛未¶
盡思慕未忘然而服以是斷之者豈不以送死有已復¶
生有節也哉　曽子問曰相識有喪服可以與於祭乎¶
孔子曰緦不祭又何助於人(記/)君子之居喪食㫖不甘¶
聞樂不樂居處不安　喪致乎哀而止(語/)孝子之喪親¶
<pb:KR3k0025_WYG_079-12b>¶
也哭不偯禮無容言不文服美不安聞樂不樂食㫖不¶
甘此哀戚之情也三日而食教民無以死傷生毀不滅¶
性此生人之政也喪不過三年示民有終也爲之棺椁¶
衣衾而舉之陳其簠簋而哀戚之躃踊哭泣哀以送之¶
卜其宅兆而安厝之爲之宗廟以鬼享之春秋祭祀以¶
時思之(孝/經)¶
子嬰戚於天遘屯離蹇心&KR0008;形瘵(孟子/序)三年之喪齊疏¶
之服飦粥之食自天子達於庶人三代共之(孟/子)¶
<pb:KR3k0025_WYG_079-13a>¶
史悼心失圗　斬焉在衰絰之中　齊晏桓子卒晏嬰¶
苴絰帶杖菅履　居喪而不哀在戚而有嘉容是謂不¶
度(左/傳)嚴霜夏墜(范寗穀/梁傳序)仰天椎心而泣血也(西漢李/陵書)復¶
偷視息(三國吴志/虞翻傳)哭眼如懸河决溜(世/說)廬墓號慕(唐書/楊炎)¶
(傳/)一踊三絶(郭子儀/家傳)令期喪大功未終喪不預宴㑹(舊/唐)¶
(書王方/慶傳)¶
集以險釁夙遭閔凶(李令伯/陳情表)五情震悼跼天蹐地若無¶
所容(文/選)履影弔心酸鼻痛骨(江文/通書)仰昊天之莫報怨凱¶
<pb:KR3k0025_WYG_079-13b>¶
風之徒攀(謝希逸宋/貴妃誄)泣血待旦(任昉/啟)薄禄微資始期色¶
養私情未遂不圗殃罰老父見背攀號何及　糞土臣¶
言孤臣鞠凶禮辱天賵稽顙拜命號絶迷圗　殘喘胡¶
顔　柴骨欒心　茹哀苫廬銜恤終祀　悲摧欒棘思¶
結寒泉(陳子/昻集)沈痛迫中腸(杜/詩)三年哭泣如始喪者(韓/文)百¶
哀攻中涕洟迸落魂夢震越悽愴徹骨翻哀獨生　迫¶
禮不死因成痼疾　訴天觸地血染縗服(劉賔/客)罪大惡¶
極世無所容尚顧嗣續不敢即死支綴氣息大懼祭祀¶
<pb:KR3k0025_WYG_079-14a>¶
之無主以忝盛徳　創鉅痛仍號於穹旻排土濡涕頓¶
首成墳陷膺腐眦寒暑在廬草木悴死鳥獸踟蹰殊族¶
異類亦相其哀(栁/文)灰心垢體泣血漣漣松檟之下其生¶
尚殘與其偷生而孤苦不若就死而團圎欲自决以毀¶
傷懼虧孝於歸全　每一念至腸熱骨酸　飲泣茹悲¶
(白樂/天)柴毀骨立(張九/齡文)决裂肝胷(李習/之)哭泣哀號感動他¶
人(杜牧/之)銜哀而茹血(王無/功)淚少於血骨餘於形五情如¶
喪百身不贖(王維/集)號咷毀瘠　廬於冢次號泣無節¶
<pb:KR3k0025_WYG_079-14b>¶
埃垢積首草生髪間　銜恤毀瘠(唐文/粹)¶
本朝精神流離肝腑絶眦血被面無時晞(臨川/集)欒棘過¶
人柴瘠加等　行負神明躬招咎釁　柴毀幾於滅性¶
　銜恤甚哀　棘心雪泣　縗袵沾血(類/要)有聲當徹天¶
有淚當徹泉(後/山)¶
　　　思慕¶
經哀哀父母生我劬勞　無父何怙無母何恃出則銜¶
恤入則靡至　明發不寐有懐二人(謂父母/也詩)君子已孤¶
<pb:KR3k0025_WYG_079-15a>¶
不更名　先王之孝色不忘乎目聲不絶乎耳心志嗜¶
欲不忘乎心致愛則存致慤則著著存不忘乎心(思念/也)¶
　霜露既降君子履之必有悽愴之心非其寒之謂也¶
雨露既濡君子履之必有怵惕之心如將見之其往送¶
也望望然汲汲然如有追而弗及也其反哭也皇皇然¶
若有求而弗得也其往也如慕其反也如疑求而無所¶
得之也入門而弗見也上堂又弗見也入室又弗見也¶
亡矣喪矣不可復見已故哭泣辟踊盡哀而止矣　三¶
<pb:KR3k0025_WYG_079-15b>¶
年之喪二十五月而畢哀痛未盡思慕未忘　思其居¶
處思其笑語思其志意思其所樂思其所嗜　孝子親¶
死悲哀志懣故匍匐而哭之若將復生然安可得奪而¶
斂之也故曰三日而後斂者以俟其生也(記/)¶
子仰視榱桷俯察几筵其器皆存而不覩其人以此思¶
哀則哀可知矣　樹欲静而風不停子欲養而親不待¶
往而不來者年也不可再見者親也(家/語)¶
史服除思慕終身如喪(南史郭/世通傳)金日磾母教子有法上¶
<pb:KR3k0025_WYG_079-16a>¶
嘉之母死詔圗畫於甘泉宫日磾每見畫常拜嚮之涕¶
泣乃去(西漢/本傳)¶
集臨穴呼蒼天涕下如綆縻　邈終天其不返(文/選)念過¶
隙之倐忽悲逝川之不停踐霜露之悽愴懷燧榖而涕¶
零(梁武孝/思賦)膝下之歡已同過隙几筵之慕幾何可憑(任/彦)¶
(昇/啟)露往霜來日月其除(左太冲/吴都賦)永懷鞠養之恩長増思¶
慕之痛(駱賔/王)濡露踐霜誰無永懷(劉賔/客)霜降露濡孝思¶
罔極詞意書疏無不宛然惟是魂神不知去處每開一¶
<pb:KR3k0025_WYG_079-16b>¶
卷刀攪肺腸每讀一篇血滴文字(白/傳)音容若在曷日而¶
亡(李習/之)怵&KR0357;乎霜露(唐文/粹)金日磾見圗而泣(元稹/集)¶
　　　時祭¶
經春秋匪懈享祀不忒　吉蠲爲饎是用孝享禴祠烝¶
嘗于公先王　祭以清酒從以騂牡享于祖考　苾苾¶
芬芬祀事孔明(詩/)薦歲事於皇祖(儀/禮)春秋薦其時食(中/庸)¶
祭之日入室僾然必有見乎其位周還出戶肅然必有¶
聞乎其容聲出戶而聽愾然必有聞乎其歎息之聲¶
<pb:KR3k0025_WYG_079-17a>¶
孝子將祭慮事不可以不豫比時具物不可以不備虛¶
中以治之(比猶先也虛中者言/更不兼念餘事也)以其恍惚以與神明交¶
庶或饗之　仲尼嘗奉薦而進其親也慤其行也趨趨¶
以數　祭者所以追養繼孝也　薦新如朔奠春秋祭¶
祀以時思之(禮記寒暑變易益用増/感時祭展其孝思也)¶
子祭祀事其神也(荀子/禮論)能存亡形属荒絶者惟齋乎(揚/子)¶
史祀者所以昭孝事祖通神明也(西漢郊/祀志)¶
　　　阡隴¶
<pb:KR3k0025_WYG_079-17b>¶
經適墓不登隴　適墓不歌　孔子曰古不修墓孔子¶
既合葬於防曰吾聞之古也墓而不墳今丘也東西南¶
北之人也不可以弗識也於是封之崇四尺　葬於墓¶
所以即逺也　延陵季子子死葬於嬴博之間其坎深¶
不至於泉既葬而封廣輪揜坎其高可隠也既封左袒¶
右還其封且號者三曰骨肉復歸於土命也　孔子曰¶
衛人之祔也離之(祔謂合葬也離之/有以間其椁中)魯人之祔也合之¶
善夫　墟墓之間未施哀於民而民哀　骨肉歸於土¶
<pb:KR3k0025_WYG_079-18a>¶
　墳墓不培　子高曰吾聞之也生有益於人死不害¶
於人吾縱生無益於人吾可以死害於人乎哉我死則¶
擇不食之地而葬我焉　夫子言之曰吾見封之若堂¶
者矣(築土/爲隴)見若坊者矣(形旁殺/平上)見若覆夏屋者矣(茨瓦/也夏)¶
(屋今之/門廡也)見若斧者矣(形旁殺刃/上而長)從若斧者焉(孔子以刃/上難登狹)¶
(又易/爲功)馬鬛封之謂也(俗/名)易墓非古也(易芟草/也記)卜其宅兆¶
而安厝之(孝/經)¶
子淪於無形之中甘瞑大宵之宅(淮南/子)¶
<pb:KR3k0025_WYG_079-18b>¶
史白楊多悲風蕭蕭愁殺人(史/記)韓信葬母行營高燥地¶
令旁可置萬家(西漢/本傳)積貯炭葦諸下里物(西漢延年傳/孟康曰死者)¶
(歸蒿里葬地/下故曰下里)趙臺卿先自爲夀藏圗季札子産晏嬰叔¶
向四像居賔位又自畫其像居主位(東漢趙/岐傳)范訓母亡¶
以布囊盛土負以成壙(謝承後/漢書)原涉自以爲前讓南陽¶
賻送身得其名而令先人墳墓儉約非孝也乃大治起¶
塜舍周閣重門初武帝時京兆尹曹氏葬茂陵民謂其¶
道爲京兆阡涉慕之乃買地開道立表署曰南陽阡人¶
<pb:KR3k0025_WYG_079-19a>¶
不肯從謂之原氏阡費用皆是富人長者(西漢/本傳)地底冥¶
冥長無曉期(東漢張/奐傳)負土成墳(謝承後/漢書)初陶侃微時丁¶
艱將葬家中忽失牛而不知所在遇一老父謂曰前徃¶
見一牛眠山塢中其地若葬位極人臣矣又指一山云¶
此亦其次當世出二千石言訖不見侃尋牛得之因葬¶
其處以所指别山與訪訪父死葬焉果爲刺史自訪以¶
下三世爲益州四十一年如言云(晉書周/虓傳)晉許孜親没¶
柴毀負土成墳(晉/書)負土作墳(宋郭孝/子傳)石室號曰千里堂¶
<pb:KR3k0025_WYG_079-19b>¶
(後魏/書)窀穸既終永安體魄(唐吕/才論)温大雅將改葬其祖父¶
筮者曰葬於此地害兄而福弟大雅曰若得家弟永康¶
我將含笑入地(唐/書)感慕之所魂神之宅(新唐書/吕才傳)¶
傳記凡葬必於高陵之上以避狐狸之患水泉之濕則¶
善矣(吕氏/春秋)凡葬而無墳謂之墓(方言言/不封也)徳音未逺拱木¶
已積(建康/實録)滕公往東門馬跼不進跑地成坎公命掘之¶
得石郭銘文曰佳城鬱鬱三千年見白日吁嗟滕公居¶
此室歎曰天也後葬其地(西京/雜記)連堈隠緯狀如亂雲望¶
<pb:KR3k0025_WYG_079-20a>¶
之翽翽絶而復連小頓大起千里相牽夀過期頥世世¶
登仙(圗墓/書)¶
集窈窈𤣥宇三光不入潜闥一扃尊靈永蟄(曹植/誄)墳壠¶
日月多松栢鬱茫茫(文/選)塊魂幽石委骨竆塵(鮑昭/賦)荒草¶
何茫茫白楊亦蕭蕭幽室一已閉千年不復朝(陶淵/明)殯¶
宫已肅清松栢轉蕭瑟(潘黄/門詩)閟重扃於穸壤(蕭昕昭明/太子哀䇿)¶
夀宫寂逺夷體夀原(文/選)墓門兮肅肅脩壟兮峨峨(潘安/仁懐)¶
(歸/賦)蔓草縈骨拱木斂魂　閉骨泉壤(江文通/恨賦)松檟成行¶
<pb:KR3k0025_WYG_079-20b>¶
　且爲樹枌檟　覩陳根宿草而哭　東首塋園即宫¶
長夜(文/選)開石室營夀宫(陳子/昻集)荒郊疎古木寒隧積陳荄¶
(駱賔/王)千秋掩夜臺　佳城無白日(駱賔/王)晨登太山北望¶
蒿里松楸骨寒草宿墳毀(李白擬/恨賦)去夏室之渠渠即孤¶
丘之峩峩(權載/之集)惟餘松栢隴朝夕起餘烟(張說/之)死去何¶
所道托體同山阿(陶/潜)瞻望不見寂寥空山　手足胼胝¶
成此高墳　排土濡涕頓首成墳陷膺腐眦寒暑在廬¶
草木悴死鳥獸踟蹰殊類異族亦相其哀(唐文/粹)佳城日¶
<pb:KR3k0025_WYG_079-21a>¶
易曛　憐君孤冢在雙峯埋骨竆泉復幾重白露空沾¶
九原草青山獨閉數株松(劉長/卿)夜臺茫昧亦知否(李白/集)¶
竟埋岱北骨不返巴東魂　夜入夀宫長(白侍/郎)光照幽¶
壤　墳荒草已陳墓濕土猶新　窅窅竆泉埋寳玉(白/傅)¶
(集/)蒿閉不復開(孟東/野)龍門原上土埋骨不埋名(劉賔/客)隂¶
堂是夜古木非春(文苑/英華)日月照臨於佳城烟雲變態於¶
神道(唐文/粹)黄泉無曉日青草自知春(寒山/詩)¶
本朝土山宛轉屈蒼龍下有槃槃蓋世翁(後/山)瀧岡阡(歐/公)¶
<pb:KR3k0025_WYG_079-21b>¶
(集/)阡名載版圗(東/坡)岡連夏屋木拱秦原(晏類/要)過而下馬¶
空瞻董相之陵酹以隻雞誰副橋公之約程徳林求先¶
墳思成堂歸真亭詩又葉待制求先墳永慕亭詩(東/坡)新¶
阡長宿草行路拜豐碑(欒/城)¶
　　　賻贈¶
經魯人之贈三𤣥二纁　賵奠於死生兩施(儀/禮)孔子之¶
衛遇舊館人之喪入而哭之哀出使子貢脫驂而賻之¶
弔喪弗能賻不問其所費　子栁之母死子碩欲以賻¶
<pb:KR3k0025_WYG_079-22a>¶
布之餘具祭器子栁曰不可吾聞之也君子不家於喪¶
請班諸兄弟之貧者　讀賵曽子曰非古也伯高之喪¶
孔子之使者未至冉子攝束帛乘馬而將之孔子曰異¶
哉徒使我不誠於伯高¶
子吾惡乎涕而無以將之(家/語)賻贈所以佐生贈禭所以¶
送死(荀/子)¶
史原涉父死讓還南陽賻送(西漢/本傳)車馬曰賵衣衾曰禭¶
錢財曰贈(公羊/傳)錢財曰賻(榖梁/傳)¶
<pb:KR3k0025_WYG_079-22b>¶
傳記知生則賻知死則賵賻之爲言助也賵之爲言覆¶
也輿馬曰賵貨財曰賻玩好曰贈决其意也衣被曰禭¶
養死具也贈稱也襚遺也(春秋說/題辭)¶
　　　葬¶
經古之葬者不封不樹後世聖人易之以棺椁(易/)改葬¶
緦(謂墳墓以地故崩壊將亡失尸柩也必服緦者/親見尸柩不可以無服緦三月而除之儀禮)夫子¶
制於中都四寸之棺五寸之椁　送形而往迎精而反¶
國子高曰葬也者藏也藏也者欲人之弗得見也是故¶
<pb:KR3k0025_WYG_079-23a>¶
衣足以飾身棺周於衣椁周於棺土周於椁　專道而¶
行　送葬必執紼　送葬不避塗潦　葬日虞弗忍一¶
日離也是日也以虞易奠　葬不爲雨止　柩不早出¶
不暮宿　季武子成寢杜氏之葬在西階之下請合葬¶
焉許之入宫而不敢哭武子曰合葬非古也自周公以¶
來未之有改也　季子臯葬其妻犯人之禾　塗車芻¶
靈自古有之(束茅爲人馬謂/之靈者神之類)竹不成用瓦不成味木不¶
成斵琴瑟張而不平笙竽備而不和有鐘磬而無簨簴¶
<pb:KR3k0025_WYG_079-23b>¶
其曰明器神明之也　銘明旌也以死者爲不可别也¶
故以其旗識之(記/)既夕哭請啟期告於殯宿興設盥於¶
祖廟門外(儀/禮)¶
子及至葬四方來觀之顔色之戚哭泣之哀弔者大恱¶
(孟/子)葬埋其形也(荀/子)¶
史己丑葬我小君敬嬴雨不克葬庚寅日中而克葬(春/秋)¶
鄭簡公卒將爲葬除及㳺氏之廟將毀焉子産使避之¶
司墓之室有當道者於是子太叔請毀之子産弗毀(左/傳)¶
<pb:KR3k0025_WYG_079-24a>¶
(昭十/二)雨不克葬禮也禮卜葬先逺日(左/傳)孔光薨上賜輼¶
輬及副各一乘輓送車萬餘两道路皆舉音以過喪(西/漢)¶
劇孟母死自逺方送葬盖千乘(西漢/本傳)啟滕公之佳城(西/漢)¶
(韋元/成)庾亮將葬何充㑹之歎曰埋玉樹於土中(晉書/本傳)𤣥¶
甲啟路(郭子儀/家傳)孔子葬母於防墳四尺延陵季子葬其¶
子封墳掩坎其高可隠故仲尼孝子而延陵慈父其葬¶
君親骨肉皆微薄矣非茍爲儉誠便於體　徳彌厚者¶
葬彌薄知愈深者葬愈微無徳寡知其葬愈厚立隴彌¶
<pb:KR3k0025_WYG_079-24b>¶
高發掘必速(通鑑漢/成紀)昭明太子葬其母丁貴殯遣人求¶
墓地之吉者葬畢有道士云此地不利長子若厭之或¶
可申延(通鑑梁/高祖)窀穸既終永安體魄(通鑑唐/太宗)昔楊震趙¶
咨等咸以薄葬知其識去身貴易朽耳夫厚葬之家流¶
於俗以侈靡爲孝令死者戮尸暴骸可不痛哉死者無¶
知自同糞土豈煩奢葬使其有知神不在柩何用破貲¶
狥侈乎吾亡歛以常服四時各一稱(新唐書/姚崇傳)¶
傳記祖於庭何奪孝之思也祖始始載於庭也乗車辭¶
<pb:KR3k0025_WYG_079-25a>¶
祖禰故爲祖載也(白虎/通)¶
集祖奠斯開容車戒路　明燎守夜竦紼候晨(潘/岳)埏植¶
爲塗車束薪作芻靈(陸機/詩)先逺戒日　魂輿寂無響(文/選)¶
輤裧就路(張薦/誌)去夏屋之渠渠即孤丘之峩峩(權載/之集)大¶
夜有行　逺日有時(白傅/集)有翩其旗爰舉裳帷行道遲¶
遲望墓而歸　靈車逺去𤣥堂蹔開(栁宗/元)笳簫喧曉葆¶
輅翳陌(李吉甫作/杜佑碑)悲風吹雨濕銘旌(方雄/飛集)靈輀迴軌白¶
驥悲鳴(王仲宣/誄文)哀嗟道路涕慕里鄰(栁/文)紼翣交横逐去¶
<pb:KR3k0025_WYG_079-25b>¶
魂(杜牧/之)自從儀仗辭蘭路風引笳簫入栢城(白傅/集)¶
本朝千兩卿人㑹葬車(歐公/集)¶
　　　墓銘(附行狀/)¶
經銘之義稱美而不稱惡此孝子孝孫之心也銘者論¶
撰其先祖之有徳善功烈勲勞慶賞聲名列於天下(記/)¶
子銘繫世傳其名也(荀/子)衛靈公死卜葬沙丘掘數仭得¶
石椁洗視之有銘焉(莊/子)曹操曰使題墓道言漢故征西¶
將軍曹侯之墓(通鑑漢/獻記)蔡邕曰吾爲碑銘多矣皆有慙¶
<pb:KR3k0025_WYG_079-26a>¶
徳惟郭有道無媿色耳(東漢郭/泰傳)趙岐曰吾死後一圎石¶
墓側刻曰漢有逸人姓趙名嘉有志無時命也奈何(東/漢)¶
(本/傳)溫郄王庾諸公之薨必須孫綽爲碑文然後刻石焉¶
(晉書孫/綽傳)當時大臣塜碑誌非其筆人以爲不孝(唐書栁/公權傳)¶
傳記魏侍中繆襲埋文父母墓下將以千載之後陵谷¶
遷變欲後人聞知但記姓名歴官祖父姻婭而已若有¶
徳業則爲銘(見類說/事始)石誌不出禮經起顔延之爲王琳¶
作墓誌銘以其素族無銘誄故也遂相祖習　王戎墓¶
<pb:KR3k0025_WYG_079-26b>¶
銘有數百字然則魏晉以來有墓誌也漢杜子夏臨終¶
作文命刋石埋墳前厥後墓誌恐因此始(集/韻)¶
集張季友曰藏而不得韓君記猶不葬也(韓張府/君銘)醉吟¶
先生墓銘(白樂天自/作見本傳)凡人之事迹非大善大惡則衆人¶
無由知也故舊例皆訪問於人又取行狀以爲依據今¶
之作行狀者非其門生即其故吏莫不虛加仁義禮智¶
妄言忠肅惠和或言盛徳大業逺而愈光或云正道直¶
言殁而不朽曽不得直叙其事故善惡混然不可明至¶
<pb:KR3k0025_WYG_079-27a>¶
如許敬宗李義府李林甫國朝之姦臣也其使門生故¶
吏作行狀既不指其事實虛稱道忠信以加之則可以¶
移於𤣥齡魏徴裴炎徐有功矣此不惟其處心不實茍¶
欲虛美於所受恩之地而已由是事失其本文害於理¶
而行狀不足以取信若使用事書實不飾虛言則必有¶
人知其真偽不然者縱使門生故吏爲之亦不可以謬¶
作徳善之事而加之矣今請作行狀者不要虛說仁義¶
禮智忠肅惠和盛徳大業正言直道蕪穢簡册不可取¶
<pb:KR3k0025_WYG_079-27b>¶
信但指事說實直載其詞則善惡功跡皆據事足以自¶
見矣假令傳魏徴但記其諫諍之詞皆足以爲正直矣¶
如傳段秀實但記其倒用司農寺印以追逆兵又以象¶
笏擊朱泚自足以爲忠烈矣今之爲行狀者都不指其¶
事率以虛詞稱之故無魏徴之諫諍而加之以正直無¶
秀實之義勇而加之以忠烈者皆是也其何足以爲據¶
(李翶百官/行狀奏)¶
本朝惟我祖考積善成徳宜享其隆雖不克有於其躬¶
<pb:KR3k0025_WYG_079-28a>¶
而賜爵受封顯榮褒大實有三朝之錫命是足以表見¶
於後世而庇頼其子孫矣乃列其世譜具刻於碑旣又¶
載我皇考崇公之遺訓太夫人之所以教而有待於修¶
者並掲於阡俾知夫小子修之徳薄能鮮遭時竊位而¶
幸全大節不辱其先者其來有自(廬陵集瀧/岡阡表)木杪見龜¶
趺(東/坡)百年富貴今誰見一代功名記至公(後/山)¶
　　　拜掃¶
史古不墓祭始皇起寢墓側漢因不改四時上飯　寒¶
<pb:KR3k0025_WYG_079-28b>¶
食上墓禮經無聞近代相承浸以成俗士庶有不合廟¶
祭者何以用展孝思宜許上墓(漢官/儀)拜掃禮於塋南門¶
外奠祭徹饌(唐書明/皇紀)劉知逺殺從益王淑妃曰何不留¶
吾兒使毎嵗寒食以一盂麥飯洒明宗陵乎(五代漢/髙祖)寒¶
食野祭而焚紙錢(五代周本/紀後序)奉先之道無寒食野祭之¶
禮近代莊宗每年寒食出祭謂之破散(五代/㑹要)¶
集近世禮重拜掃今已闕者四年矣每遇寒食則北向¶
長號以首頓地想田野道路士女遍滿皂𨽻庸丐皆得¶
<pb:KR3k0025_WYG_079-29a>¶
上父母丘墓焉馬醫夏畦之鬼無不受子孫追養者(桞/宗)¶
(元/)丘墟郭外門寒食誰家哭風吹曠野紙錢飛古墓纍¶
纍春草緑棠梨花映白楊樹盡是死生離别處㝠寞重¶
泉哭不聞蕭蕭暮雨人歸去　節過蔵煙時當改火(白/居)¶
(易/)普天皆滅焰匝地盡蔵煙(唐李崇/嗣詩)萬井閭閻皆禁火¶
九原松栢自生煙(唐郭/勛)拜掃無過骨肉親一年惟此兩¶
三辰塜頭莫種有花樹春色不關泉下人(唐劉/熊登)杏粥猶¶
堪食榆羮已稍煎(韋應/物集)¶
<pb:KR3k0025_WYG_079-29b>¶
本朝榆火戒時栢城在望薦籩豆之新物象几席之平¶
居(臨川/集)¶
　　　庵宇¶
子子貢反築室於場(孟/子)¶
史冢舎(西漢何竝傳師古/曰守冢之舎也)依林作室(後漢公/沙穆傳)蔣宗字元¶
卿遭父憂而弔者盈門後母疾之不與席不得止舊廬¶
於側作小庵(漢/書)孝友王和子者其父爲防秋卒戰死女¶
子廬於墳所(舊唐書/列女傳)¶
<pb:KR3k0025_WYG_079-30a>¶
集衣冠弓劍之地霜露感思之心尤藉謹良以顓守奉¶
(杜牧/之)¶
　　　道場追薦¶
傳記等㑹真如同超正覺(西京/記)所願託影蓮臺游神净¶
域(狄梁公/家傳)¶
集蓮花之國金池玉霤崇此香縁生彼穠秀(陳子/昻集)¶
本朝薦龍施之净供助宿植於神游(臨川/集)雖聖靈之無¶
礙對越在天從世法之有爲皈依於佛　喪期有數方¶
<pb:KR3k0025_WYG_079-30b>¶
嘆於壑舟法海無邉聊資於岸栰(東坡/集)願假佛乗之妙¶
少資净土之因(欒城/集)旁招净衆歸誠甘露之門仰仗靈¶
游取證法雲之地(詩話/總龜)¶
　　　挽章¶
史公㑹吴子伐齊將戰公孫夏命其徒歌虞殯(左傳送/葬歌曲)¶
(示必/死)¶
傳記田横死門人作蒿里薤露之歌(崔豹古/今注)漢高時田¶
横死吏不敢哭但随柩叙哀後代相承以爲挽歌(通/典)漢¶
<pb:KR3k0025_WYG_079-31a>¶
武時李延年分歌爲二薤露送王公貴人蒿里送大夫¶
士庶(事物/紀原)思苦爲詩身到此氷魂雪魄已難招直教桂¶
子落墳上生得一枝寃始消(摭言載劉得仁出入塲/屋無成而終僧孺挽詩)薤¶
挽寄哀音(譙周/法訓)挽歌者喪家之樂執紼者相和之聲挽¶
歌詞有薤露蒿里二章出田横門人辭曰薤上朝露何¶
易晞明朝更復落人死一去何時歸二章曰蒿里誰家¶
地聚斂精魂無賢愚鬼伯一何相催促人命不得少踟¶
蹰(干寳捜/神記)¶
<pb:KR3k0025_WYG_079-31b>¶
集岱雲寡色　白日西匿　浮雲無光(江文通/恨别賦)生爲百¶
夫雄死爲壯士規(王仲宣/詠史詩)朝發髙堂上暮宿黄泉下白¶
日沉深淵懸車息駟馬造化雖神明安得復存我(魏繆/襲挽)¶
(歌/詞)長夜何冥冥一往不復還(曹子建/三良詩)重壤永幽隔(潘安/仁悼)¶
(亡/)舉聲淚已灑長歎不成章(同/上)榮華與歌笑萬里盡成¶
空(北齊魏/祖孝㣲)鏘楚挽於槐風喝邉簫於松霧(謝希逸宋/貴妃誄)飲¶
餞觴莫舉出宿歸無期帷袵曠遺影棟宇與子辭送子¶
長夜臺呼子子不聞泣子子不知(陸士衡/挽詩)曠宵何遼廓¶
<pb:KR3k0025_WYG_079-32a>¶
天暮安可晨昔居四民宅今托萬鬼鄰魂輿寂無響偹物象¶
平生人徃有返嵗我行無歸年昔為七尺體今成灰與塵金玉¶
昔所佩鴻毛今不振(陸機/挽詞)行行去城邑遥遥首丘園息¶
鑣竟平隧稅駕到巖根(顔延之/挽詞)薤露歌連哭泉扉夜作¶
晨(擬𤣥/集)景移林改色風去水餘波(劉孝/綽詩)金蘭徒有契玉¶
樹已埋塵　杳杳泉中夜悠悠代上春幽明長隔此歌¶
笑爲何人(並陳子/昻集)九泉如可作千載與誰歸(駱賔/王)一旦¶
先朝菌千秋掩夜臺　草露當春泣松風向夕哀　返¶
<pb:KR3k0025_WYG_079-32b>¶
照寒無影窮泉凍不流　百齡嗟倐忽一旦附山阿¶
華表迎千嵗幽扄送百年　薤露返成歌惟餘松栢隴¶
朝夕起寒烟(駱賔/王集)佳城無白日賔閣有青苔　萬事皆¶
身外平生尚目前　無由接神聖揮涕問青松(張/說)忽歎¶
登龍者翻將弔鶴同琴詩猶可託劍履亦成空(張九齡/文集)¶
寒影催年急哀歌助挽遲　竟罷生芻贈空留畫扇題¶
舊室容衣奠新塋拱樹栽(張九/齡集)酒甕凝餘桂書籖冷舊¶
芸　空餘雙玉劍無復一壺氷(李義/山集)魂傷山寂然　路¶
<pb:KR3k0025_WYG_079-33a>¶
衢惟見哭城市不聞歌　里巷猶嗚咽　草堂自此無¶
顔色(杜/詩)古琴蔵虛匣長劍掛空壁　王公希代寳棄世¶
一何早　王家碧瑶樹一樹忽先摧未成霖雨用先天¶
濟川材　遺跡翳九原芳名動千古　愁容變海色(李/太)¶
(白/集)河漢重泉夜梧桐半樹春(韓/文)戚戚故交淚幽幽長夜¶
泉(孟東/野)大夜不復曉古松長閉門琴絃緑水絶詩句青¶
山存(孟東/野集)名雖千古在身乃一時休(姚少/監)蘭無香氣鶴¶
無聲(王建/集)衡岳新摧天柱峰士林憔悴泣相逢祗令文¶
<pb:KR3k0025_WYG_079-33b>¶
字傳青簡不使功名上景鍾　鵷鴻念舊行(栁/集)英竒一¶
謝世視聽亦爲塵珠沉百泉闇月死羣象閟(孟東/野)多才¶
非福禄薄命是聰明不得人間夀還留身後名(白侍/郎)貴¶
人淪落路人哀(劉賔/客)琴倚舊牕塵漠漠劍横新塜草離¶
離生寄一壺酒死留千卷書(許用/晦文)碧空人已去滄海鳳¶
難尋(張承/吉詩)玉井已乾龍不起(羅隠/集)¶
本朝精魄已埋没文章豈能磨夀命雖不長所得固已¶
多蒿里無春色春風笳鼓咽松栢助蕭蕭　空嗟埋玉¶
<pb:KR3k0025_WYG_079-34a>¶
樹齎志永沉沉　名終埋不得骨且朽何妨　天象奎¶
星暗辭林玉樹凋　泉臺一閉夜蒿里不知春　諸老¶
誰能先賈誼君王猶未識相如(歐公/集)美徳驚埋玉瓌材¶
痛壊梁　豐城寳劍忽飛去玉匣靈蹤自此無　薤露¶
有歌悽曉月絳紗無主蔽寒烟(老泉/集)有生常寂寞所得¶
自風騷(王臨川/文集)傳呼猶在耳㑹哭已填門　音容無處¶
所彷彿寄丹青　撫几遺容在瞻圖實貎非　衣冠餘¶
故物盃案若平生　琴樽已寂寞筆硯尚光輝　蕭條¶
<pb:KR3k0025_WYG_079-34b>¶
昨日事彷彿古人風舊宅秋生箘新阡寒轉蓬厭代人¶
間世收神天上游銘旌蕭颯九秋風薤露悲歌落月中¶
　惠寄輿人誦悲傳挽者歌　空復文章在流傳世上¶
名　前旌一幅粉書銘行路知君亦涕零　靈輀悲去¶
路象服儼虛容(臨川/集)沈約多清痩文園仍病痟共疑天¶
上召更欲水邉招金馬人相吊長沙物易妖秋風吹越¶
樹歸旐自飄飄(歐公/集)死者若可作今人誰與歸(臨川實/山集作)¶
(詩/)一日鳳鳥去千秋梁木摧烟留衰草恨風送暮林哀¶
<pb:KR3k0025_WYG_079-35a>¶
　與昔未死無増虧(東坡/集)昔爲芳草顔今爲荒草根薤¶
歌一以去蒿閉不復開(孟東/野)一代英豪氣曉散白楊風¶
　滿山無主任春風　四府舊聞多故吏幾人垂淚拜¶
碑前　相逢相識盡如夢如雲如雨今不知盡傾東海¶
也須乾(劉賔/客集)龍門原上土埋骨不埋名　送葬萬人皆¶
慘澹反虞駟馬亦悲鳴　墓門已閉笳簫去惟有夫人¶
哭不休蒼蒼露草咸陽壠此是千秋第一秋　文章卓¶
犖生無敵風骨英靈殁有神哭送咸陽北原上可能隨¶
<pb:KR3k0025_WYG_079-35b>¶
例作灰塵　白日冷無光黄河凍不流　去水絶無波¶
　相知成白首此别間黄泉　悲鳴駟馬顧失涕萬人¶
揮　不但時人惜祗應吾道窮　豪傑人誰在文章掃¶
地無　竟無宣室召徒有茂陵求　封侯竟疎闊編簡¶
爲誰籌(杜/詩)篋中亦有舊書札紙穿字蠧成灰塵　日慘¶
不光雲愁無色　異口同哀聲(白侍/郎)獨繼先賢傳誰刋¶
有道碑泉壤成終古雲山若在時秋風鄰笛發寒日寢¶
門悲自此辭張邵何由見戴逵獨聞山吏部流涕訪孤¶
<pb:KR3k0025_WYG_079-36a>¶
兒　人間無處更相逢　白雲去不返遺堞空崔嵬¶
馭風仙路逺　人間驚早露天上失朝雲逝水年無限¶
佳城日易曛簫聲將薤曲哀斷不堪聞　堕淚萬家人¶
文字日生塵　古今俱有此脩短竟誰分樽酒空猶在¶
絃琴豈重聞(劉長/卿)故衣猶架上殘藥尚頭邉　可憐荒¶
壠窮泉骨曽有驚天動地文(白侍/郎)池水猶含墨風雲已¶
落秋(孟浩/然)黄壤不知新雨露粉書空換舊銘旌(杜牧/之)碩¶
人多淪謝喬木自森羅(張九/齡集)悲風吹雨濕銘旌劍逐驚¶
<pb:KR3k0025_WYG_079-36b>¶
波玉委塵　遺風麗清韻簫散九原松(温飛/卿)軔識怨兮¶
亦緩駟知愁兮亦鳴　天地爲怨草木爲愁(唐文/粹)握珠¶
不返泉匣玉不歸山(韋應/物)夜泉愁哽咽秋日慘無光(武/伯)¶
(倉詩/集)耆老如今幾人在爲君無憾爲時悲佳城一閉無¶
窮事南望題詩淚洒牋　雲駢忽已歸仙府喬木依然¶
擁舊廬　華堂不見人痩馬空戀草　白雲不解笑青¶
松有餘哀　骨朽姓名芳　意長日月短(東坡/集)毀譽盖¶
棺了於今名實尊(山谷/詩)有聲當徹天有淚當徹泉　早¶
<pb:KR3k0025_WYG_079-37a>¶
棄人間事直從地下遊丘原無起日江漢有東流　勲¶
庸流琬琰形像付丹青　若無天下議美惡併成空¶
身去風流在　更覺知音少還修地下文　地要黄金¶
骨天成白玉樓　哀挽諸儒競豐碑故吏繁素車紛雨¶
泣丹旐與風翻幾地留遺愛他年作九原涕流耆舊盡¶
不獨爲鄉園　絲布千人從松楸十里行　精爽回長¶
夜衣冠出廣庭不應埋直氣㑹見吐長虹　良貴官何¶
與長年死不亡(後山/詩)梁壊吾安仰人亡道固臞　堂堂¶
<pb:KR3k0025_WYG_079-37b>¶
萬夫表直作閉佳城　功名身後無瑕㸃孝友生知不¶
琢磨(山谷/詩)人間夢斷黄粱熟天上樓成白玉新落落聲¶
塵随逝水滔滔論著出名山淒涼四海門人淚想對秋¶
風爲一澘(僧參寥/子詩)¶
　　　卒哭¶
經周卒哭而祔　卒哭曰成事是日也以吉祭易喪祭¶
明日祔於祖父　卒哭而諱生事畢而鬼事始已既卒¶
哭宰夫執木鐸以命於宫曰舎故而諱新(記/)¶
<pb:KR3k0025_WYG_079-38a>¶
　　　小祥¶
經練而慨然(以其憂悼/在心也)期而小祥練冠　小祥者主人¶
練祭　既練居堊室不與人居(堊所居之/室之飾也)練練衣黄裏¶
縓縁(小祥練冠練中衣以黄爲内縓爲飾也/黄之色異於纁縓纁之類明外除也)練不羣立¶
不旅行(爲其茍語則/忘乎哀也)期而練　練冠縓縁要絰不除男¶
子除乎首婦人除乎帶練而食菜果　練而弔　殷練¶
而祔(記/)¶
子魯大夫練而杖子貢問孔子曰練而杖禮歟子曰非¶
<pb:KR3k0025_WYG_079-38b>¶
禮也(家/語)魯大夫練而牀孔子曰非禮也(荀/子)¶
本朝練衣必煅煉大功之布以爲衣故有言功衰功衰¶
上之衣也以喪久變輕也(老/泉)¶
　　　大祥¶
經喪禮既祥祭而縞冠素紕(詩飾/素冠)魯人有朝祥而暮歌¶
者夫子曰又多乎哉踰月則其善也　有子盖既祥而¶
絲履組纓(譏其太/早也)顔淵之喪饋祥肉孔子彈琴而後食¶
之(以散/哀也)孔子既祥五日彈琴而不成聲十日而成笙歌¶
<pb:KR3k0025_WYG_079-39a>¶
　祥而縞　又期而大祥　祥而廓然(憂悼在心/之貎也)祥之¶
日鼓素琴告民有終也以節制者也　祥而食肉　既¶
祥黝堊　祥而外無哭者(記/)¶
集甫及嵗期奄過大祥禮制云終追號永逺悲裂肝心¶
　奠筵將徹幃帳一收此生之間豈有見日未死之際¶
應無忘期仰天一號心骨破碎猶冀萬一聞吾此言(傳/)¶
雖送終之有已豈孝思之敢忘(白/帖)¶
本朝喪紀有終哀懐靡極度新宫而館御諏吉日以徂¶
<pb:KR3k0025_WYG_079-39b>¶
遷(臨川/集)¶
　　　禫¶
經𤣥衣黄裳則是禫祭𤣥冠矣黄裳者未大吉也既祭¶
乃服禫服　禫而從御　孟獻子禫懸而不樂比御而¶
不入夫子曰獻子加於人一等矣是月禫徙月樂(言禫/明是)¶
(月可以/用樂)禫而牀　禫而飲醴酒　禫而内無哭者樂作¶
矣故也　禫而纎無所不佩(纎采纓/也記)¶
集孝無終始喪有祥禫　禫祭名與大祥間一月自喪¶
<pb:KR3k0025_WYG_079-40a>¶
至此凡二十七月禫之言澹澹然平安之意也(白/帖)¶
本朝追號罔極實抱終身之憂祥禫有期盖迫先王之¶
禮(東坡/集)¶
　　　除服¶
經吉祭而復寢　三年之喪二十五月而畢若駟之過¶
隙　喪不過三年　免喪之外行於道路見似目瞿聞¶
名心瞿弔死而問疾顔色戚容必有以異於人也　子¶
貢既除喪而見孔子予之琴和之而不和彈之而不成¶
<pb:KR3k0025_WYG_079-40b>¶
聲作而曰哀未忘也先王制禮而弗敢過也子張既除¶
喪而見予之琴和之而和彈之而成聲作而曰先王制¶
禮不敢不至焉　三年之喪二十五月而畢哀痛未盡¶
思慕未忘然而服以是斷之者豈不以送死有期復生¶
有節也哉(記/)去喪無所不佩(論/語)¶
史服除思慕終身如喪(南史郭/世通傳)謝曜卒弟𢎞㣲服雖除¶
猶不噉魚肉沙門釋慧琳嘗與之食見其猶蔬素謂曰¶
檀越素既多疾即吉猶未復膳若以無益傷生豈所望¶
<pb:KR3k0025_WYG_079-41a>¶
於得理𢎞㣲曰衣冠之變禮不可踰在心之哀實未能¶
已(南史宋謝/𢎞㣲傳)¶
集道喪既畢(元和/制集)不幸餘命不殞重冠戴纓(元微/之集)杖絰¶
外除柴瘠加等(燕/集)祥雖除服憂且終身(白/帖)衣裳外除(權/載)¶
(之/集)日晷奔迅禮經迫促豈圖㣲生尚留殘喘(類/要)¶
本朝寒暑之變忽焉再期練祥之餘復將三月勉從即¶
吉之典莫遂無窮之哀　喪期有數禫月告終　天地¶
之運固代謝於隂陽草木何知徒興悲於霜露(東坡/集)祥¶
<pb:KR3k0025_WYG_079-41b>¶
琴既御吉服以朝(臨川/集)¶
　　　諱日¶
經君子有終身之喪忌日之謂也　忌日不用(不用舉/他事如)¶
(有時日/之禁也)非不祥也(注善/也)言夫日志有所至而不敢盡其¶
私也(親以此日亡其/哀心如喪時)忌日必哀　忌日不樂(不舉吉/事記)¶
子季節見於子順子順賜之酒辭曰今家君之忌日也¶
(孔叢/子)¶
史申屠蟠每忌日輙三日不食(東漢/本傳)前輩忌日惟不飲¶
<pb:KR3k0025_WYG_079-42a>¶
酒作樂王世將以忌日送客(世/說)王脩母以社日亡來年¶
社日脩哀感悲號鄰人罷社(蕭廣濟/孝子傳)¶
本朝慶雲回薄永庇後昆時序徂遷奄更諱日威神在¶
望感怵兼懐(臨川/集)¶
　¶
　¶
　¶
　¶
<pb:KR3k0025_WYG_079-42b>¶
　¶
　¶
　¶
　¶
　¶
　¶
　¶
　記纂淵海卷七十九¶
