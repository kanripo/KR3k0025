# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:35.031066
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷七十七
<pb:KR3k0025_WYG_077-1a>¶
欽定四庫全書¶
　記纂淵海卷七十七　　　宋　潘自牧　撰¶
　　禮儀部¶
　　　禮¶
經嘉㑹足以合禮(易乾卦/文言)謙以制禮(繫/辭)修五禮(書舜/典)有¶
能典朕三禮(同上謂/天地人)天秩有禮自我五禮有庸哉(臯陶/謨)¶
宗伯掌邦禮(周/官)六典三曰禮典以和邦國以統百官以¶
諧萬民(周禮/大宰)六職三曰禮職以和邦國以諧萬民以事¶
<pb:KR3k0025_WYG_077-1b>¶
鬼神(小/宰)以五禮防萬民之偽而教之中(大司/徒)以吉禮事¶
邦國之鬼神以凶禮哀邦國之憂以賔禮親邦國以軍¶
禮同邦國以嘉禮親萬民(大宗/伯)夫禮者所以定親疏决¶
嫌疑別同異明是非也(記曲/禮)人有禮則安無禮則危(同/上)¶
失之者死得之者生(禮/運)夫禮必本於天殽於地列於鬼¶
神達於喪祭射御冠婚朝聘夫禮之初始諸飲食其燔¶
黍捭豚汙尊而抔飲蕢桴而土鼓猶若可以致其敬於¶
鬼神　禮者君之大柄也夫禮必本於太一分而為天¶
<pb:KR3k0025_WYG_077-2a>¶
地轉而為隂陽變而為四時列而為鬼神夫禮必本於¶
天動而之地列而之事變而從時協於分藝所以講信¶
修睦而固人肌膚之㑹筋骸之束也　故禮之於人¶
也猶酒之有糵也(並同/上)禮釋囘増美質措則正施則行¶
其在人也如竹箭之有筠也如松栢之有心也故貫四¶
時而不改柯易葉(禮/器)忠信禮之本也義理禮之文也無¶
本不立無文不行經禮三百曲禮三千其致一也　禮¶
也者合於天時設於地財順於鬼神合於人心理萬物¶
<pb:KR3k0025_WYG_077-2b>¶
者也忠信之人可以學禮(並同/上)司徒修六禮以節民性¶
六禮冠昏喪祭鄉飲士相見(王/制)禮者天地之別也(樂/記)大禮¶
與天地同節　三王異世不相襲禮(並同/上)簠簋俎豆制¶
度文章禮之器也升降上下周旋裼襲禮之文也(哀公/問)¶
故以奉宗廟則敬以入朝廷則貴賤有位以處室家則¶
父子親兄弟和以處鄉里則長幼有序(經/解)禮之正國也¶
猶衡之於輕重也繩墨之於曲直也規矩之於方圓也¶
　夫禮禁亂之所由生猶坊止水之所自來也(並同/上)言¶
<pb:KR3k0025_WYG_077-3a>¶
游曰敢問禮也者領惡而全好者與子曰然(仲尼/燕居)以之¶
居處有禮故長幼辨也以之閨門之内有禮故三族和¶
也以之朝廷有禮故官爵序也以之田獵有禮故戎事¶
閑也以之軍旅有禮故武功成也(同/上)禮也者因人之情¶
而為之節文以為民坊者也(坊/記)禮儀三百威儀三千待¶
其人而後行(中/庸)禮國之榦也敬禮之輿也(左/傳)禮身之榦¶
也敬身之基也禮政之輿也　夫禮天之經也地之義¶
也民之行也　禮上下之紀天地之經緯也民之所以¶
<pb:KR3k0025_WYG_077-3b>¶
生也(並同/上)殷因於夏禮所損益可知也夏禮吾能言之¶
把不足徴也殷禮吾能言之宋不足徴也(論/語)¶
子禮門也(孟/子)禮者因人之情縁義之理而為之節文(管/子)¶
夫禮者忠信之薄而亂之首(老/子)以禮為翼所以行於世¶
也(莊/子)國之命在禮(荀/子)禮者治辨之極也强國之本也¶
禮者法之大分類之紀綱也禮者人道之極　禮者以¶
財物為用以貴賤為文以多少為異以隆殺為要(並同/上)¶
實無華則野華無實則史華實副則禮(揚/子)禮其皇極之¶
<pb:KR3k0025_WYG_077-4a>¶
門乎聖人所以嚮明而節天下也其得中道乎故能辨¶
上下定民志(文中/子)¶
史五帝不相復禮(前武帝/紀詔)王恢曰五帝不相襲禮非故¶
相反也各因時宜也(韓安/國傳)五帝不同禮(匡衡/傳疏)余至太行¶
禮官觀三代損益乃知縁人情而制禮依人性而作儀¶
其所由來尚矣(史禮/書)三代不同禮而王(商君/傳)漢髙祖命¶
叔孫通制禮儀(本/傳)孝文即位有司議欲定儀禮孝文好¶
道家之學以為繁禮飾貌無補於治故罷去之(禮/書)武帝¶
<pb:KR3k0025_WYG_077-4b>¶
元朔五年詔曰蓋聞𨗳民以禮其令禮官勸學講議洽¶
聞舉遺興禮(本/紀)建武初舊章多闕每有疑議輒以訪純¶
自郊廟昏冠喪紀禮儀多所制定(後張/純傳)曹褒從巡狩岱¶
宗定封禪禮還受詔議立七郊三雍大射養老禮儀(本/傳)¶
中元元年初建三雍明帝即位親行其禮坐明堂而朝¶
羣后登靈臺以望雲物袒割辟雍之上尊養三老五更¶
饗射禮畢帝正坐自講(儒林/傳)唐太宗宴羣臣積翠池酣¶
樂賦詩魏徴賦西漢其卒章曰終籍叔孫禮方知皇帝¶
<pb:KR3k0025_WYG_077-5a>¶
尊帝曰徴言未嘗不約我以禮(唐魏/徴傳)天子乃覽雲臺之¶
議草泥金之禮(舊唐史/謂𤣥宗)¶
傳記朝覲之禮喪祭之禮鄉飲酒之禮婚姻之禮三皇¶
五帝之所化民者如此(家/語)黄帝與蚩尤戰於涿鹿可為¶
軍禮九物倡教可為賔禮(通/典)¶
本朝咸平元年何亮上書乞定禮樂刑法之書文學兵¶
農之典衣冠器皿郊祀宿衛之制(言行/録)熙寧九年詔黄¶
履李清臣王存詳定郊廟奉祀禮文何詢直孫諤充檢¶
<pb:KR3k0025_WYG_077-5b>¶
討官檢討歴代沿革以攷得失(同/上)¶
　　　禮書¶
經以禮俗之逆順為一書(周/禮)韓宣子適魯見易象與魯¶
春秋曰周禮盡在魯矣吾乃今知周公之徳與周之所¶
以王也杜氏曰韓子所見盖周之舊典禮經也(左/傳)¶
子居家不暫捨周禮曰如有用我則執此以往(文中/子)¶
史曹褒受命次序禮事撰次天子至於庶人冠昏吉凶¶
終始制度以為百五十卷(後本/傳)唐太宗時房𤣥齡等因¶
<pb:KR3k0025_WYG_077-6a>¶
隋禮増為吉禮六十一篇賔禮四篇軍禮二十篇嘉禮¶
四十二篇凶禮十一篇是為貞觀禮髙宗又詔長孫無¶
忌等増之為一百三十卷是為顯慶禮終髙宗世貞觀¶
顯慶二禮兼行而有司臨事逺引古義與二禮㕘考増¶
損之無復定制(唐禮/樂志)開元十四年王嵒請删去禮記舊¶
文而益以今事詔付集賢院議張説以為禮記不刋之¶
書去聖久逺不可改易而唐貞觀顯慶禮儀注前後不¶
同宜加折衷以為唐禮乃詔徐堅等撰定一百五十卷¶
<pb:KR3k0025_WYG_077-6b>¶
是為大唐開元禮由是五禮之文始備　貞元中太常¶
禮院修撰王涇考次歴代郊廟沿革之制及其工歌祝¶
號而圖其壇屋陟降之序為郊祀十卷　元和十一¶
年韋公肅録開元以後禮文損益為禮閣新儀三十卷¶
　十三年王彦威為曲臺新禮三十卷又採元和以來¶
王公士民昏祭喪𦵏之禮為續曲臺禮三十卷(並同/上)¶
傳記后蒼東海人説禮萬言號曰后氏曲臺記(經典序/録注云)¶
(在曲臺校書著/記因以為名)¶
<pb:KR3k0025_WYG_077-7a>¶
集漢家禮儀叔孫通所草制皆隨律令在禮官藏於九¶
闕(樊長孫與/劉元琰書)¶
本朝開寳四年命劉温叟等以開元禮重加損益及書¶
成上之凡二百卷號曰開寳通禮(㑹/要)先是周世宗命聶¶
崇義詳定郊廟器玉崇義因取三禮舊圖攷正同異作¶
新圖二十卷太祖乃命竇儀裁處至當乃頒行(言行/録)慶¶
歴四年呉育上新修太常禮四十卷及慶歴祀儀六十¶
三卷　治平二年歐陽修奏已編纂禮書成百卷詔以¶
<pb:KR3k0025_WYG_077-7b>¶
太常因革禮為名(並同/上)大觀中詔禮當追述三代之意¶
開元禮不足法今親製冠禮沿革付議禮局餘五禮視¶
此編次至是書成(續㑹/要)周官一書固為禮之綱領至其¶
儀法度數則儀禮乃其本經而禮記郊特牲冠義等篇¶
乃其義説耳故臣頃在山林嘗與一二學者考訂其説¶
欲以儀禮為經而取禮記及諸經史詩書所載有及於¶
禮者皆以附於本經之下(朱文公/奏議)¶
　　　朝儀¶
<pb:KR3k0025_WYG_077-8a>¶
經春見曰朝夏見曰宗秋見曰覲冬見曰遇時見曰㑹¶
殷見曰同時聘曰問殷頫曰視(周禮大/宗伯)正朝儀之位辨¶
其貴賤之等王南鄉三公北面東上孤東面北上卿大¶
夫西面北上王族故士虎士在路門之右南面東上太¶
僕太右太僕從者在路門之左南面西上司士擯孤卿¶
特揖大夫以其等旅揖士旁三揖王還揖門左揖門右¶
(司/士)左九棘孤卿大夫位焉羣士在其後右九棘公侯伯¶
子男位焉羣吏在其後面三槐三公位焉州長衆庶在其¶
<pb:KR3k0025_WYG_077-8b>¶
後(朝/士)詔王儀南鄉見諸侯天揖同姓時揖異姓土揖庶¶
姓(司/儀)班朝治軍涖官行法非禮威儀不行(記曲/禮)天子當¶
依而立諸侯北面而見曰覲天子當宁而立諸公東面¶
諸侯西面曰朝(同/上)天子負斧扆南鄉而立三公中階之¶
前北面東上諸侯之位阼階之東西面北上諸伯之國¶
西階之西東面北上諸子之國門東北面東上諸男之¶
國門西北面西上九夷之國東門之外西面北上八蠻¶
之國南門之外北面東上六戎之國西門之外東面南¶
<pb:KR3k0025_WYG_077-9a>¶
上五狄之國北門之外南面東上九采之國應門之外¶
北面東上(明堂/位)朝廷之儀濟濟翔翔(少/儀)¶
子朝有定度衡儀以尊主位(管/子)¶
史髙祖悉去秦儀為簡易羣臣飲争功醉或妄呼拔劔¶
擊柱上患之叔孫通曰臣願召魯諸生與臣弟子共起¶
朝儀於是為綿蕞野外習之㑹長樂宫成竟朝置酒無¶
敢諠譁失禮者帝曰吾乃今日知為皇帝之貴也(前叔/孫通)¶
(傳/)申屠嘉為丞相時鄧通方愛幸居上旁有怠慢之禮¶
<pb:KR3k0025_WYG_077-9b>¶
嘉曰陛下幸愛羣臣則富貴之至於朝廷之禮不可不¶
肅罷朝召通責曰通小臣戯殿上大不敬當斬(本/史)江左¶
則有荀崧刁協損益朝儀(晉禮/志)唐故事天子以竒日聽¶
政對羣臣李遜奏陛下求治而下有所陳當不時上豈¶
宜限以日(唐/書)故事朔望日皇帝御宣政殿謂之大朝𤣥¶
宗始以朔望陵寢薦食其後遂以為常(憲宗/實録)¶
傳記中庭左右謂之位門屏之間謂之宁注云位者羣¶
臣之列位也宁者人君視朝所宁立處(爾/雅)臨三軍者或¶
<pb:KR3k0025_WYG_077-10a>¶
懼於朝廷之儀(王弼易/畧例)唐制兩省供奉東西對立者¶
謂之蛾眉班(筆/談)唐末朝士中有人物者時號玉筍班(北/夢)¶
(瑣/言)¶
集展名京之初儀即新館而蒞職(文/選)内謁者承㫖喚仗¶
入東西閣門峨冠曳組者皆趨而進(文/粹)閶闔開黄道衣¶
冠拜紫宸(杜/詩)頗怪朝㕘嬾　還家初散紫宸朝　晝¶
刻傳呼淺春旗簇仗齊(並同/上)¶
本朝皇帝每視長春殿受朝先宰臣列殿奏事次樞密¶
<pb:KR3k0025_WYG_077-10b>¶
使次三司次開封府次審刑院次羣臣以次升殿既退¶
進食訖易服御崇政殿或承明殿軍頭引見司奏事於¶
殿皆下次三班院次審刑院次流内銓次刑部次諸司¶
既退後有内臣迎職諸路走馬承受奏事謂之後殿再¶
坐若假日則早御崇政殿閲前殿公事既畢移坐臨軒¶
閲後公事焉(㑹/要)太平興國五年詔宜令有司每内殿起¶
居日即須踧踖入門雍容就列稍涉不謹便同失儀¶
大中祥符八年詔百官自拱辰門入詣崇政殿起居俱¶
<pb:KR3k0025_WYG_077-11a>¶
不舞蹈其鳴鞭立殿文武班一如長春殿之儀(並同/上)本¶
朝視朝之制文徳殿曰外朝凡不釐務朝臣日赴是謂¶
之常朝垂拱殿曰内殿宰臣以下并武班日赴是謂常¶
起居每五日文武朝臣並赴内朝謂之百官大起居是¶
為三等蓋天子坐朝莫先於正衙於禮羣臣無一日不¶
朝者故正衙雖不坐常㕘官猶立班俟放朝乃退(退朝/録)¶
胡翼之當召對例須就閣門習儀翼之曰吾平生所學¶
即事君之禮也何以習為及進對之日容止可觀(言行/録)¶
<pb:KR3k0025_WYG_077-11b>¶
　　　入閣¶
史自唐末天子未嘗視朝而入閤之制亦廢唐明宗初¶
即位乃詔羣臣五日一隨宰相入見内殿謂之起居御¶
史中丞李琪以為非唐故事請罷五日起居而復朔望¶
入閤明宗曰五日起居吾思所以數見羣臣也不可罷¶
而朔望入閤可復然唐故事天子日御殿見羣臣曰常¶
㕘朔望薦食諸陵寢有思慕之心不能臨前殿前御便¶
殿見羣臣曰入閤宣政前殿也謂之衙衙有仗紫宸便¶
<pb:KR3k0025_WYG_077-12a>¶
殿也謂之閤其不御前殿而御紫宸也乃自正衙喚仗¶
由閤門而入百官因隨以入見故謂之入閤自乾符以¶
後因亂禮闕故正衙常日廢仗而朔望入閤有仗其後¶
習見遂以入閤為重至出御前殿猶謂之入閤有司不¶
能講正其事凡羣臣五日一入見中興殿便殿也此入¶
閤之遺制而謂之起居朔望一出御文明殿前殿也反¶
謂之入閤琪皆不能正也(五代/史)¶
傳記唐制自前殿喚仗入便殿為入閤唐末五代出御¶
<pb:KR3k0025_WYG_077-12b>¶
前殿為入閤(雜/志)唐室常㕘官每日朝退賜食謂之廊餐¶
自乾符亂離惟月旦入閤賜食(退朝/録)¶
本朝沿唐制以月朔御紫宸殿行入閤之儀(㑹/要)建隆中¶
張涓奏曰按今之乾元殿即唐含元殿也在周為外朝¶
在唐為大朝冬正設仗衛朝萬國在此殿也今之文徳¶
殿即唐宣政也在周為中朝在漢為前殿在唐為正衙¶
凡朔望起居册拜后妃太子諸王三公對四夷君長試¶
制舉人在此殿也今之崇徳殿即唐紫宸殿也在周為¶
<pb:KR3k0025_WYG_077-13a>¶
内朝在漢為宣室在唐為上閤即隻日常朝之殿也東¶
晉太極殿有東西閤唐制紫宸上閤法即此例也所謂¶
入閤者蓋隻日御紫宸上閤之時先於宣政前殿立黄¶
麾金吾仗俟契勘畢喚仗自東西閤門而入故謂之入¶
閤　康定二年宋庠奏近奉徳音詢及入閤故事謹按¶
唐有大明宫宫之正南門曰丹鳯内第一殿曰含元第¶
二殿曰宣政第三殿曰紫宸謂之上閤亦曰内衙按唐¶
制凡天子坐朝必須立仗於正衙或乘輿止御紫宸即¶
<pb:KR3k0025_WYG_077-13b>¶
喚正衙仗自宣政兩門入是謂東西上閤門也今之宣¶
徳門唐丹鳳門大慶殿唐含元殿也文徳殿唐宣政殿¶
也崇徳殿唐紫宸殿也今或欲求本意即須先立仗於¶
文徳之庭如天子止御紫宸即喚仗自東西閤門入如¶
此則差與舊儀相合(並同/上)¶
　　　元㑹¶
史漢制正月旦天子幸徳陽殿臨軒公卿郎將大夫百¶
官各陪朝賀(後禮/儀志)漢儀有正㑹禮正旦夜漏未盡七刻¶
<pb:KR3k0025_WYG_077-14a>¶
鐘鳴受賀公侯以下執贄來庭(晉禮/志)漢以髙祖十月定¶
秦為嵗首至武帝改周夏正於十月朔猶常饗㑹(同/上)髙¶
祖七年長樂宫成諸侯王以下以次奉賀禮畢置法酒¶
以尊卑次起上夀觴九行謁者言罷酒御史執法舉不¶
如儀者(前本/紀)魏武帝正㑹文昌殿用漢儀又設百華燈¶
(晋禮/志)先正月一日有司各宿設夜漏未盡十刻羣臣集¶
到庭燎起火上賀(同/上)正旦設白獸樽有獻直言者則發¶
此樽飲酒(詩見正/旦類)唐正旦冬至受羣臣朝賀而㑹前一¶
<pb:KR3k0025_WYG_077-14b>¶
日尚舍設御幄於太極殿(唐禮/樂志)¶
集春王三朝㑹同漢京是日也天子受四海之圖籍膺¶
萬國之貢珍内撫諸夏外接百蠻(東都/賦)龍輅充庭雲旗¶
拂霓夏正三朝廷燎晢晢撞洪鍾伐靈鼓(西京/賦)當三朝¶
獻夀之辰應五紀啟元之始(韓文順/宗實録)¶
本朝天子之服有通天冠絳紗袍正冬大㑹正月朔受¶
朝則服之(言行/録)頒歴靈臺示四方之更始稱觴紫殿祝¶
萬夀以無疆(牋表/類)漢儀髙㑹方登四海之圖周歴俯頒¶
<pb:KR3k0025_WYG_077-15a>¶
乃憲百官之象(同/上)¶
　　　宴饗¶
經湛露天子燕諸侯也(詩小/序)以享燕之禮親四方之賔¶
客(周禮大/宗伯)大饗尚腵脩而已矣(記郊/特牲)食饗之禮所以仁¶
賔客也(仲尼/燕居)燕毛所以序齒也(中/庸)燕禮者所以明君臣¶
之義也(射/義)諸侯燕禮之義君席阼階之上居主位也君¶
獨升立席上西面特立莫敢適(音/敵)之義也(燕/義)俎豆牲醴¶
薦羞皆有等差所以明貴賤也(同/上)世之治也諸侯間於¶
<pb:KR3k0025_WYG_077-15b>¶
天子之事則相朝也於是乎有享宴之禮享以訓㳟儉¶
宴以示慈惠共儉以行禮而慈惠以布政(左/傳)虢公晉侯¶
朝王王享醴命之宥王以上卿之禮享管仲管仲辭¶
楚子入享於鄭九獻庭實旅百加籩豆六品　王使周¶
公閲來聘享有昌歜白黒形鹽辭曰國君文足昭也武¶
可畏也則有備物之享以象其徳薦五味羞嘉穀鹽虎¶
形以獻其功　王享有體薦宴有折俎公當享卿當宴¶
王室之禮也　宋人享趙文子司馬置俎禮也　定公¶
<pb:KR3k0025_WYG_077-16a>¶
㑹齊侯於夾谷齊侯將享公孔丘曰犧象不出門嘉樂¶
不野合乃不果享　三夏天子所以享元侯也(並同/上)¶
史漢髙祖過沛置酒沛宫(前本/紀)蔡謨曰燕享有樂所以¶
敬賔也(晉禮/志)齊髙帝幸華林宴集使各效伎藝禇彦囬¶
彈琵琶王僧䖍栁世隆彈琴沈文季歌子夜來張敬兒¶
舞王儉曰臣無所解惟知誦書因誦相如封禪書上笑¶
曰此盛徳之事朕何以堪之(南/史)髙允曰大享者所以定¶
禮儀訓萬國故聖王重之(北/史)開元二十年燕百竂於上¶
<pb:KR3k0025_WYG_077-16b>¶
陽東州醉者賜以牀褥肩輿而歸相屬於路(唐/書)宣宗宴¶
罷見百官與衛士拜舞遺下果實食物上怪之咸曰歸¶
獻父母及遺小兒自後遇宴敕太官給食兩分(同/上)八珍¶
百品以宴賔客示慈惠也(韋彤/傳)¶
傳記酒旗星酒官之旗也主饗燕飲食(雞跖/集)梁王魏嬰¶
觴諸侯於范臺酒酣請魯君舉觴魯君曰昔者儀狄作¶
酒禹飲而甘之遂疏儀狄曰後世必有以酒亡其國者¶
齊桓公夜半不嗛易牙煎熬燔炙而進之桓公食之而¶
<pb:KR3k0025_WYG_077-17a>¶
飽至旦不覺曰後世必有以味亡其國者晉文公得南¶
之威三月不聽朝遂推而逺之曰後世必有以色亡其¶
國者楚王登强臺其樂忘死曰後世必有以髙臺陂池¶
亡其國者今主君之尊儀狄之酒也主君之味易牙之¶
調也左白台而右閭須南威之美也前夾林而後蘭臺¶
强臺之樂也今主君兼此四者可不戒與梁王稱善(戰/國)¶
(策/)¶
集中坐溢朱組步欄簉瓊弁(江/淹)萬方朝玉帛千品㑹𥚑¶
<pb:KR3k0025_WYG_077-17b>¶
簪(張/説)饌玉頒王篚摐金下帝鈞　堯樽承帝澤禹膳自¶
天來膳降堯厨畢榴開舜酒紅　藂觴祝堯夀合鼎獻¶
湯厨(並同/上)¶
本朝凡大宴有司預於殿庭設山樓排場為羣仙隊仗¶
六蕃進貢九龍五鳳之狀司天雞唱樓於其側殿上陳¶
舒繡帷帟垂香毬設銀香獸於楹内藉以文茵宰臣使¶
相㕘政樞密至給諌舍人待制中室遥郡團練使以上¶
坐於殿下卿監至郎中以上坐於朶殿京官任館閤職¶
<pb:KR3k0025_WYG_077-18a>¶
事諸蕃進奉使坐於兩廊使相以上坐繡墩參政以上¶
用二蒲墩加罽毯自朶殿以下皆排縁氈條席(㑹/要)建隆¶
四年宴宰臣王祐等於紫雲樓下(同/上)¶
　　　封禪¶
經嵗二月東巡狩至於岱宗柴望秩於山川(書舜/典)時邁¶
巡狩告祭柴望也(詩小/序)懐柔百神及河喬嶽(詩周/頌)巡狩¶
而祀四岳河海也(詩/序)於皇時周陟其髙山嶞山喬嶽允¶
猶翕河(周/頌)因名山升中於天(記禮/器)升中於天而鳳凰䧏¶
<pb:KR3k0025_WYG_077-18b>¶
龜龍假(同/上)¶
子古者封泰山禪梁父者七十二家而夷吾所記者十¶
有二焉昔無懐氏虙羲神農炎帝並封泰山禪云云黄¶
帝封泰山禪亭亭顓帝帝嚳堯舜並封泰山禪云云禹¶
封泰山禪㑹稽湯封泰山禪云云周成王封泰山禪社¶
首皆受命然後得封禪(管/子)齊桓公欲禪封管仲曰古之¶
禪封鄗上之黍北里之禾所以為盛江淮之間一茅三¶
脊所以為藉也東海致比目之魚西海致比翼之鳥然¶
<pb:KR3k0025_WYG_077-19a>¶
後物不召而自至者十有五焉桓公乃止(同/上)封禪之費¶
非古也徒以夸天下其秦漢之侈心乎(文中/子)¶
史古者封禪為蒲車惡傷山之草木(史/記)封禪七十二君¶
惟黄帝得上泰山封(前郊/祀志)秦始皇上泰山立石封祠祀¶
禪梁父刻所立石(史本/紀)司馬相如家居茂陵天子曰相¶
如病甚可悉徃取其書使所忠徃而相如已死問其妻¶
對曰未死時為一卷書曰有使來求書奏之其遺禮書¶
言封禪事所忠奏焉天子異之(前本/傳)自得汾隂寳鼎上¶
<pb:KR3k0025_WYG_077-19b>¶
與公卿諸生議封禪尚書周官王制之望祀射牛事注¶
云射牛示親殺也(史武/帝紀)齊人丁公年九十餘曰封者合¶
不死之名也秦皇帝不得上封陛下必欲上稍上即無¶
風雨遂上封矣　元封元年上還登封泰山注云王者¶
功成治定告成功於天刻石紀號有金策石函金泥玉¶
檢之封焉(並同/上)天子既聞公孫卿及方士之言黄帝以¶
上封禪皆致怪物與神通遂東幸緱氏祠登中岳太室¶
聞若有言萬嵗云(史封/禪書)天子至梁父封泰山下東方如¶
<pb:KR3k0025_WYG_077-20a>¶
郊祀太一之禮封廣丈二髙尺其下則有玉牒書書秘¶
禮畢天子獨與侍中上泰山亦有封其事皆禁禪泰山¶
下址東北肅然山其夜若晝有白雲起封中　後有星¶
孛於三能(音/台)有司言陛下建漢家封禪天其報徳星云¶
　夏旱公孫卿曰黄帝時封則天旱乾封三年上乃下¶
詔曰天旱意乾封乎(並同/上)建武三十年羣臣上言宜封¶
禪詔曰即位三十年百姓怨氣滿腹吾誰欺欺天乎曽¶
謂泰山不如林放何事汙七十二代之編録(後光/武紀)三十¶
<pb:KR3k0025_WYG_077-20b>¶
二年正月上齋夜讀河圖㑹昌符曰赤龍之九㑹命岱¶
宗乃詔松等復案索河雒䜟文言九世封禪事者松等¶
列奏乃許焉是月辛卯柴登封泰山甲午禪於梁隂以¶
承靈瑞以為兆民(郊/祀)項威曰封泰山告太平升中和之¶
氣於天(祭祀/志)勒功岱岳登封告成(晉禮/志)闕皇代之上儀¶
塞靈祇之欵望(同/上)檢玉岱宗今其時也(宋/書)梁天監八年¶
時有請封㑹嵇禪國山者許懋建議以為舜柴岱宗是¶
為巡狩而鄭引孝經鈎命决云封於泰山考績柴燎禪¶
<pb:KR3k0025_WYG_077-21a>¶
於梁甫刻石紀號此緯書之曲説非正經之通義也若¶
聖主不須封禪若凡主不應封禪封禪之禮由主好名¶
於上而臣阿㫖於下也(南/史)隋文帝時朝野皆請封禪詔¶
曰以薄徳而封名山用虛言而干上帝非朕攸聞(通/鑑)封¶
禪者髙厚之謂也天以髙為尊地以厚為徳増泰山之¶
髙以報天也厚梁父之基以報地也(隋禮/儀志)唐髙宗乾封¶
元年詔曰古今之制文質不同今封禪以玉牒金繩而¶
瓦樽匏爵秸席宜改從文於是昊天上帝褥以蒼地祇¶
<pb:KR3k0025_WYG_077-21b>¶
褥以黄配褥皆以紫而尊爵亦更焉天子祀昊天上帝¶
於山下之封祀壇以髙祖太宗配如圓丘之禮親封書¶
册置石䃭聚五色土封之明日封書册於登封壇又眀¶
日祀皇地祇於社首山之降禪壇如方丘之禮以太穆¶
皇后文徳皇后配乃詔立登封降禪朝覲之碑名封祀¶
壇曰舞鶴臺登封壇曰萬嵗臺降禪壇曰景雲臺以紀¶
瑞焉(禮樂/志)天子乃覽靈臺之義草脩泥金之禮封日觀¶
禪雲亭(舊史𤣥/宗紀贊)𤣥宗封禪畢張説詭言聖心誠懇宿齋¶
<pb:KR3k0025_WYG_077-22a>¶
山下昨夜則祥風助樂今朝則卿雲引燎(舊/史)謝偃撰玉¶
牒貞紀以勸封禪(本/傳)¶
傳記黄帝五十三載有草生於庭佞人入則指之名曰¶
屈軼鳳凰巢於阿閣麒麟遊於苑囿始興封禪之禮(通/歴)¶
王者易姓而起必并封泰山何報告之義也始受命之¶
時改制應天天下太平功成封禪告太平也(白虎/通)封泰¶
山者説山上有金匱玉策能知人夀長短(風俗/通)¶
集爰登方岳封禪勒成(文/選)方將増泰山之封加梁父之¶
<pb:KR3k0025_WYG_077-22b>¶
事鳴和鑾揚雅頌(司馬相如通/西南夷書)脩禮地祇謁欵天神勒¶
功中岳以彰至尊(相如封/禪書)封神丘兮建隆碣(班固/銘)設壇¶
場於山下受羣方之助祭射封燎於山上冀一獻之通¶
神(𤣥宗太/山銘)禮官不戒而備軍政不整而輯天姥練日雨¶
師洒道六甲案隊八陣警蹕千旗雲引萬㦸林行原野¶
為之震動草木為之風生歴郡縣垂徭俗問百年舉百¶
祀興墜典葺闕政攸徂之人室家相慶(張説封/禪頌)登岱勒¶
封禪云記崇(燕公/集)紀泰山之封鏤白玉之牒鋪張對天¶
<pb:KR3k0025_WYG_077-23a>¶
之宏休揚厲無前之偉績編之乎詩書之册而無愧措¶
之乎天地之間而無虧(韓/文)宜定樂章以告神明東巡泰¶
山奏功皇天具著顯庸明示得意(同/上)佳氣浮丹谷榮光¶
泛緑坁(李義/府詩)¶
本朝祥符中先是王欽若以封禪當得天瑞之說說上¶
請以人力為天瑞且曰河圖洛書果有此乎聖人以神¶
道設教耳上意未决一日問杜鎬鎬老儒不測上㫖漫¶
應曰此聖人以神道設教耳自是屢稱天書降而封禪¶
<pb:KR3k0025_WYG_077-23b>¶
矣(言行/録)¶
　　　耕籍¶
經春籍田而祈社稷也(詩小/序)甸師掌率其屬而耕耨王¶
籍(周/禮)擇元辰天子親載耒耜帥三公九卿諸侯大夫躬¶
耕帝籍天子三推三公五推卿諸侯九推(記月/令)耕籍然後諸¶
侯知所以敬(樂/記)昔者天子為籍千畝冕而朱紘躬秉耒¶
諸侯為籍百畝冕而青紘躬秉耒以事天地山川社稷¶
先古以為醴酪齊盛(祭/義)天子親耕於南郊諸侯耕於東¶
<pb:KR3k0025_WYG_077-24a>¶
郊以共粢盛(並同/上)天子親耕粢盛秬鬯以事上帝(表/記)¶
史漢文帝詔夫農天下之本也其開籍田朕親率耕以¶
給宗廟粢盛(前本/紀)景帝詔朕親耕以為天下先(本/紀)明帝¶
詔朕親耕籍田以祈農事(後本/紀)章帝籍田儀正月始耕¶
常以乙日祀先農及耕於乙地(本/紀)耕車有三一曰芝車¶
乘耒耜之服上親耕所乘(輿服/志)晉武帝耕於籍田詔曰¶
方今陽春養物東作始興朕親率王公卿士耕籍千畝¶
(本/紀)又詔近臣耕籍有慕古之名無供祀訓農之實今脩¶
<pb:KR3k0025_WYG_077-24b>¶
千畝之制當與羣公卿士躬稼穡之艱難帥先天下(同/上)¶
金根車天子親耕所乘(輿服/志)貞觀三年太宗將親耕曰¶
書稱平秩東作而青輅黛耜順春氣也五方位少陽田¶
宜於東郊乃耕於東郊(唐禮/樂志)乾元二年上耕籍田有司¶
進耒耜加以雕飾上曰耒耜農夫所執豈宜如此之麗¶
命去之既而耕之九推乃止(通/鑑)明皇欲重勸耕籍遂推¶
耕五十餘步盡數乃止　籍田之榖納之神倉以擬耕¶
耨(禮樂/志)¶
<pb:KR3k0025_WYG_077-25a>¶
傳記宣王即位不脩籍於千畝虢文公諌不聽戰於千¶
畝王師敗績於姜氏之戎(國/語)¶
集農祥晨正土膏脈起乘鸞輅而駕蒼龍介馭間以剡¶
耒耜躬三推於天田脩帝籍於千畝供禘郊之粢盛必致思¶
乎勤已兆人動於疆埸咸懋力以耘耔(張平子/東京賦)躬稼以¶
共粢盛所以致孝也勸耕以足百姓所以固本也(潘岳/賦)¶
紺轅綴於黛耜　親率羣后耕於千畝之籍司農撰播¶
植之器挈壺掌升降之節宫正設門閭之蹕　青壇蔚¶
<pb:KR3k0025_WYG_077-25b>¶
其岳立翠幕黕以雲布　降靈壇撫御耦(並同/上)祥正而¶
青旗肅事土膏而朱紘戒興將使杏花菖葉耕穫不愆清¶
&KR0908;泠風述遵無廢(文選汜勝之書望杏花落復耕之耕吕/氏春秋菖者草之先者也於是始)¶
本朝景徳四年孫奭上言按月令云天子以元日祈榖¶
於上帝乃擇元辰躬耕帝籍先儒皆云元日上辛郊天¶
也元辰謂然後擇吉亥享先農而耕籍也伏望改用來¶
年正月上辛後亥日享先農從之(㑹/要)明道二年帝乘玉¶
輅適耕所張士遜奏禮畢帝曰朕志千畝卿等固請遂¶
<pb:KR3k0025_WYG_077-26a>¶
耕十二有跬詔宰臣吕夷簡㕘政宴殊編籍田記(並同/上)¶
　　　田獵¶
經王用三驅失前禽(易比/卦)田獲三狐得黄矢(解/卦)田獲三¶
品有功也(巽/卦)文王不敢盤於逰田(書無/逸)蒐田以時(詩小/序)¶
因田獵而選車徒焉(詩/注)徒御不驚大庖不盈(詩/)發彼小¶
豝殪此大兕(詩/)大田役以旗致萬民而治其徒庶之政¶
令(周禮大/司徒)凡四時之田前期出田法於州里(鄉/師)若大田¶
獵則萊山田之野及弊田植虞旗於中致禽而珥焉(山/虞)¶
<pb:KR3k0025_WYG_077-26b>¶
若大田獵則萊澤野及弊田植虞旌以屬禽(澤/虞)大田之¶
禮簡衆也(大宗/伯)凡四時之大甸獵祭表貉則為位(肆/師)木¶
路建大麾以田(巾/車)中春教振旅遂以蒐田火弊獻禽以¶
祭社中夏教茇舍遂以苗田車弊獻禽以享礿中秋教¶
治兵遂以獮田羅弊致禽以祀祊中冬教大閲遂以狩¶
田大獸公之小禽私之獲者取左耳徒弊致禽饁獸於¶
郊入獻禽以享烝(大司/馬)天子諸侯無事則嵗三田一為¶
乾豆二為賔客三為充君之庖無事而不田曰不敬田¶
<pb:KR3k0025_WYG_077-27a>¶
不以禮曰暴天物(記王/制)春蒐夏苗秋獮冬狩皆於農隙¶
以講事也(左/傳)蒐狩以習用戎事禮之大者也(穀梁/傳)春曰¶
田夏曰苗秋曰蒐冬曰狩(同/上)¶
子先王之法也豺未祭獸罝罘不通於野鷹隼未擊羅¶
網不張於臯(文/子)¶
史春振旅以蒐夏茇舍以苗秋治兵以獮冬大閲以守¶
(前/志)司馬相如嘗從上至長楊獵是時天子方好自擊狶¶
豕馳逐野獸相如因上疏諫(本/傳)元帝幸長楊射熊館布¶
<pb:KR3k0025_WYG_077-27b>¶
車騎大獵(本/紀)損上林池禦之官廢騁望弋獵之事(後循/吏傳)¶
(謂光/武)明帝車騎校獵上林(本/紀)太宗獵於洛陽苑有羣豕¶
突出林中上引弓四發殪四豕有豕突前及馬鐙唐儉¶
投馬搏之上笑曰何懼之甚對曰陛下神武豈復騁雄¶
心於一獵乎上大悦為之罷獵(通/鑑)先天二年幸新豐獵¶
於驪山之下魏知古上詩千韻以諫手制答曰余向温¶
陽觀省風俗時因暇景掩渭而畋開三面之羅展三驅¶
之禮無情校獵但慕前禽卿有箴規輔朕不逮今賜物¶
<pb:KR3k0025_WYG_077-28a>¶
五十段以申勸奬(舊/史)¶
傳記宵田為獠公田為獵(爾/雅)獵捷也言以捷取之(蔡邕/月令)¶
季秋之月天子乃田獵閑習五兵因以順時取禽(同/上)王¶
者所以田狩者何也為田除害也上以供宗廟下以簡¶
示衆也(白虎/通)文王齋三日乘田車駕田馬田於渭陽(文/韜)¶
唐髙祖幸涇陽華池校獵謂羣臣曰今日樂乎蘇代長¶
進曰陛下遊獵薄廢萬㡬不滿十旬未為大樂(通/典)¶
集車騎雷起殷天動地縁陵流澤雲布雨施生貔豹搏¶
<pb:KR3k0025_WYG_077-28b>¶
豺狼手熊羆足野羊(司馬相如/上林賦)歴吉日以齋戒襲朝服乘¶
法駕建華旗鳴玉鸞游於六藝之囿馳騖乎仁義之塗¶
(同/上)今陛下好陵險阻射猛獸卒然遇逸材之獸駭不存¶
之地犯屬車之清塵雖有烏獲逢䝉之伎不得用豈不¶
殆哉(諌獵/書)豈徒欲淫覽浮觀馳騁秔稻之地周流梨栗¶
之林蹂踐芻蕘誇詡衆庶盛&KR0008;玃之收多麋鹿之獲哉(長楊/賦)¶
鳥驚觸絲獸駭值鋒機不虛掎弦不再控矢不单殺中¶
必疊雙颮颮紛紛矰繳相纒風毛雨血灑野蔽天(班西/都賦)¶
<pb:KR3k0025_WYG_077-29a>¶
窮虎奔突狂兕觸蹶許少施巧秦成力折掎僄狡扼猛¶
噬　天子乃登屬玉之館歴長楊之榭覽山川之體勢¶
觀三軍之殺獲原野蕭條目極四裔禽相鎮壓獸相枕¶
藉然後收禽㑹衆論功賜胙(並同/上)若乃順時節而蒐狩¶
簡車徒以講武則必臨之以王制考之以風雅歴騶虞¶
覽駟驖嘉車攻采吉日禮官整儀乘輿乃出於是發鯨¶
魚鏗華鍾登玉輅乘時龍鳳蓋棽麗和鸞玲瓏天官景¶
從祲威盛容山靈䕶野屬御方神雨師汎灑風伯清塵¶
<pb:KR3k0025_WYG_077-29b>¶
千乘雷起萬騎紛紜元戎竟野戈鋋彗雲羽旄掃霓旌¶
旗拂天(東都/賦)然後舉鋒伐鼓申令三驅輶車霆激驍騎¶
電騖由基發射范氏施御弦不睼禽轡不詭遇飛者不¶
及翔走者不及去指顧倐忽獲車已實樂不極盤殺不¶
盡物馬踠餘足士怒未㳿先驅復路屬車按節(同/上)僵禽¶
斃獸爛若磧礫(西京/賦)上無逸飛下無遺走(同/上)荷垂天之¶
篳張竟埜之罘(文/選)長篳掩壑大羅披澤(魯都/賦)楚王獵於¶
雲夢鼓聲如雷弓聲如霹靂圍内九虎皆下(庾信/賦)箭不¶
<pb:KR3k0025_WYG_077-30a>¶
麗於六麋弓無驚於九虎(同/上)¶
本朝太平興國二年臘日有司請備冬狩之禮上語近¶
臣曰順時蒐狩為民除害非為樂也(寳/訓)慶歴五年李東¶
之上言祖宗校獵之制所以順時令而訓戎事也乃詔¶
樞密院考詳先朝校獵制度以聞(通/考)¶
　　　射禮¶
經侯以明之注云當行射侯之禮以眀善惡之報(書益/稷)¶
終日射侯不失正兮(詩猗/嗟)發彼有的以祈爾爵(賔之/初筵)敦¶
<pb:KR3k0025_WYG_077-30b>¶
弓既堅四鍭既鈞舍矢既鈞序賔以賢敦弓既句既挾¶
四鍭四鍭如樹序賔以不侮(行/葦)王大射則共虎侯熊侯¶
豹侯設其鵠(周禮/司裘)鄉師以鄉射之禮五物詢衆庶一曰¶
和二曰容三曰主皮四曰和容五曰興舞(鄉大/夫)春秋以¶
禮㑹民而射於州序(州/長)以賔射之禮親故舊朋友(大宗/伯)¶
凡射王以騶虞為節諸侯以貍首為節大夫以采蘋為¶
節士以采蘩為節(樂/師)燕射率射夫以弓矢舞(同/上)凡大射¶
率瞽而歌射節(太/師)凡射事飾中舍筭執其禮事(太/史)凡射¶
<pb:KR3k0025_WYG_077-31a>¶
共獲旌(司/常)大射則合諸侯之大耦(大司/馬)以射法治射儀¶
王三獲三容諸侯二獲二容卿大夫一獲一容(射/人)王大¶
射則以貍步張三侯(同/上)射則贊張侯以旌居乏而待獲¶
(服不/氏)秋合諸射(諸/子)張皮侯而棲鵠則春以功(梓/人)祭侯之¶
禮以酒脯醢其辭曰唯若寧侯毋若女不寧侯不屬於¶
王所故抗而射女强飲强食詔女曽孫諸侯百福(同/上)元¶
日習射上功(記月/令)左射貍首右射騶虞而貫革之射息¶
也(樂/記)射有似乎君子失諸正鵠反求諸其身(中/庸)古者諸¶
<pb:KR3k0025_WYG_077-31b>¶
侯之射也必先行燕禮卿大夫士之射也必先行鄉飲¶
酒之禮(射/義)故射者進退周旋必中禮内志正外體直然¶
後持弓矢審固持弓矢審固然後可以言中此可以觀¶
徳行矣　射者所以觀盛徳也　古者天子以射選諸¶
侯卿大夫士射者男子之事也因而飾之以禮樂也¶
諸侯嵗獻貢士於天子天子試之於射宫其容體比於¶
禮其節比於樂其中多者得與於祭　曽孫侯氏四¶
正具舉大夫君子凡以庶士小大莫處御於君所以燕¶
<pb:KR3k0025_WYG_077-32a>¶
以射則燕則譽　孔子射於矍相之囿蓋觀者如堵牆¶
　射之為言繹也或曰舍也繹者各繹已之志也天子¶
之大射謂之射侯射中則得為諸侯　故男子生桑弧¶
蓬矢六以射天地四方天地四方者男子之所有事也¶
射者仁之道也射求正諸己已正而後發發而不中則¶
不怨勝己者反諸己而已矣(並同/上)君子無所争必也射¶
乎揖讓而升下而飲其争也君子(論/語)射不主皮為力不¶
同科古之道也(同/上)¶
<pb:KR3k0025_WYG_077-32b>¶
子射有張布謂之侯侯中者謂之鵠鵠中者謂之正正¶
方二尺正中者謂之槷槷方六寸(孔叢/子)¶
史大射之禮自天子降及庶人三代之道也(前吾丘/夀王傳)愚¶
聞聖王合射以明教矣未聞弓矢之為禁也(同/上)明帝臨¶
辟雍行大射之禮(後本/紀)每享射禮畢正坐自講雖闕里¶
之化矍相之事誠不足言(樊凖/傳疏)上賜王公以下射楊素¶
箭為第一上手以外國所獻金精盤價直鉅萬以賜之¶
(隋/書)貞觀五年賜羣公大射於武徳殿(唐/書)¶
<pb:KR3k0025_WYG_077-33a>¶
傳記宣帝時行射禮博士后蒼為之辭至今記之曰曲¶
臺記(七畧曲臺天/子射宫也)天子所以親射何助陽氣達萬物也¶
(白虎/通)天子射熊諸侯射麋大夫射虎豹　天子射百二¶
十步諸侯射九十步大夫射七十步士以五十步為節¶
　侯者以布為之何布者用人之始也本正則末正矣¶
名之為侯者何諸侯有不朝者則當討之君子重同類¶
不忍射之故畫獸射之(並同/上)¶
本朝淳化五年詔曰古者大射之禮其廢已久宜令有¶
<pb:KR3k0025_WYG_077-33b>¶
司檢討故事草定儀禮以聞遂采三代以降及唐開元¶
通禮為大射圖其儀皇帝改服武弁射於殿下布七埒¶
於殿下王公已下依品位而射開樂懸於東西廂中設¶
熊虎等侯陳賞物於東階以賚能者設豐爵於西階以¶
罰否者太宗覽而嘉之(㑹/要)咸平四年宴射後苑詔直館¶
各賦射弓詩(同/上)¶
　　　鄉飲酒¶
經魯侯戾止在泮飲酒既醉㫖酒永錫難老(詩泮/水)以禮¶
<pb:KR3k0025_WYG_077-34a>¶
屬民而飲酒於序以正齒位一命齒於鄉里再命齒於¶
父族三命而不齒(周禮/黨正)鄉飲酒之禮所以明長㓜之序¶
(記經/解)鄉飲酒之禮廢則長㓜之序失而争鬬之獄繁矣¶
(同/上)鄉飲酒之義主人拜迎賔於庠門之外入三揖而後¶
至階三讓而後升所以致尊讓也盥洗揚觶所以致潔¶
也拜至拜洗拜受拜送拜既所以致敬也(鄉飲/酒儀)尊有𤣥¶
酒貴其質也羞出自東房主人共之也洗當東榮主人¶
之所以自潔而以事賔也賔主象天地也介僎象隂陽¶
<pb:KR3k0025_WYG_077-34b>¶
也三賔象三光也讓之三也象月之三日而成魄也四¶
面之坐象四時也　主人者尊賔故坐賔於西北而坐¶
介於西南以輔賔賔者接人以義者也故坐於西北主人¶
者接人以仁以徳厚者也故坐於東南而坐僎於東北¶
以輔主人也　祭薦祭酒敬禮也嚌肺嘗禮也啐酒成¶
禮也　六十者坐五十者立侍以聽政役所以明尊長¶
也六十者三豆七十者四豆八十者五豆九十者六豆¶
所以明養老也　賔酬主人主人酬介介酬衆賔少長¶
<pb:KR3k0025_WYG_077-35a>¶
以齒終於沃洗者焉　飲酒之節朝不廢朝暮不廢夕¶
　吾觀於鄉而知王道之易易也　烹狗於東方祖陽¶
氣之發於東方也洗之在阼其水在洗東祖天地之左¶
海也尊有𤣥酒教民不忘本也(並同/上)¶
史成帝行鄉飲酒禮有雉蜚集於庭(前本/紀)伏湛奏行鄉¶
飲酒禮(後本/傳)晉武帝臨辟雍行鄉飲酒之禮(晉禮/志)鄉飲¶
禮入門升階折俎執爵祭酒啐酒執觶奠觶升歌間歌¶
(唐禮/志)州貢明經秀才進士孝弟者行鄉飲酒禮主人賔¶
<pb:KR3k0025_WYG_077-35b>¶
介之儀畧倣於古(同/上)貞觀六年詔天下行鄉飲酒禮(唐/本)¶
(紀/)唐明宗拜李愚為相愚請州縣貢士作鄉飲酒禮時¶
以其迂濶不用(五代/史)¶
傳記鄉飲酒之禮無算樂賔出奏陔(儀/禮)裴耀卿上疏曰¶
切見鄉飲酒禮頒於天下比來惟貢舉之日畧用其儀¶
閭里之間未通其事請令天下轉次造習每年各備禮¶
儀准令式行稍加觀奬(通/典)¶
集臣在州日與百姓勸道行禮奏樂歌至白華華黍由¶
<pb:KR3k0025_WYG_077-36a>¶
庚等章言孝子養親及羣物遂性之義或有泣者(文粹/裴耀)¶
(卿/)¶
本朝淳化三年詔有司講求鄉飲酒故事命學士承㫖¶
蘇易簡等依古樂章作鹿鳴南陔嘉魚崇丘關雎鵲巢¶
之詩後不果行(㑹/要)¶
　　　投壺¶
經主人請曰某有枉矢哨壺請以樂賔(記投/壺)司射請賔¶
曰順投為入比投不釋勝飲不勝者　命弦者曰請奏¶
<pb:KR3k0025_WYG_077-36b>¶
貍首　命酌曰請行觴酌者曰諾當飲者跪奉觴曰賜¶
灌勝者跪曰敬養正爵既行請立馬一馬從二馬以慶¶
慶禮曰三馬既備請慶多馬　壺頸脩七寸腹脩五寸¶
口徑二寸半容斗五升壺中實小豆焉為其矢之躍而¶
出也壺去席二矢半矢以柘若棘毋去其皮(並同/上)晉侯¶
以齊侯宴(晋平公/齊景公)中行穆子相投壺晉侯先穆子曰有¶
酒如淮有肉如坁寡君中此為諸侯師中之齊侯舉矢¶
曰有酒如澠有肉如陵寡人中此與君代興亦中之(左/傳)¶
<pb:KR3k0025_WYG_077-37a>¶
史祭遵為將取士皆用儒術對酒設樂必雅歌投壺(後/本)¶
(傳/)陳留邯鄲淳奏投壺賦魏文帝以為博士給事中賜帛千¶
疋(魏/志)石崇有妓善投壺隔屏風投之(晋本/傳)¶
傳記玉女投壺每投一投千二百裊設有入不出者天¶
為之&KR2445;噓裊而脱誤不接者天為之笑(廣/記)雉歌曲有驍¶
壺者蓋投壺樂也隋煬帝所造以投壺有躍矢為驍壺¶
　武帝時郭舍人善投壺以竹為矢不用棘云(西京雜/記杜詩)¶
(云投壺/郭舍人)薛眘惑者善投壺龍躍隼飛矢矯無遺箭置壺¶
<pb:KR3k0025_WYG_077-37b>¶
於背後却反矢以投之百發百中(僉/載)投壺實以豆恐其¶
矢躍也今則以躍為貴謂之驕乃有倚竿帶劒狼壺豹¶
尾龍首之名其妙者有蓮花驕又為小障置於外投之¶
(顔氏/家訓)¶
本朝投壺可以治心可以脩身可以為國可以觀人何¶
以言之夫投壺者不使之過亦不使之不及所以為中¶
也不使之偏陂流㪚所以為正也觀夫臨壺荷矢之際¶
性無麤密莫不聳然恭敬志存中正雖不能久可以習¶
<pb:KR3k0025_WYG_077-38a>¶
焉豈非治心之道歟一矢之失猶一行之虧也豈非脩¶
身之道歟兢兢業業謹終如始豈非為國之道歟君子¶
之為之也確然不動其心儼然不改其容未得之而不¶
懾既得之而不驕小人之為之也俯身引臂挾巧取竒¶
茍得而無愧豈非觀人之道歟世傳投壺皆以竒雋難¶
得者為右是亦投瓊探䦰之類耳非古禮之本意也余¶
今更定新格増損舊圖以精密者為右偶中者為下使¶
夫用機徼倖者無所措手焉(司馬文/正公)邵康節與李君錫¶
<pb:KR3k0025_WYG_077-38b>¶
投壺君錫末箭中耳曰偶爾中耳康節應聲曰㡬乎敗¶
壺坐客以為的對(聞見/録)¶
　¶
　¶
　¶
　¶
　¶
　記纂淵海卷七十七¶
