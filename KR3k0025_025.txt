# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:33.587427
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷二十五
<pb:KR3k0025_WYG_025-1a>¶
欽定四庫全書¶
　記纂淵海卷二十五　　　宋　潘自牧　撰¶
　　郡縣部¶
　　　秦鳯路¶
　　　　秦州(倚郭一/外縣三)　(成紀/清水)　(天水/)　(伏羌/)¶
郡號天水¶
郡沿革天水井鬼分野禹貢雍州之域本西戎地周孝¶
王封非子於此秦屬隴西郡漢置天水郡治平襄魏置¶
<pb:KR3k0025_WYG_025-1b>¶
秦州晉改漢陽為天水郡治上邽尋廢復置秦州宋齊¶
復為天水郡隋廢郡為秦州大業初復為天水郡唐初¶
復置為秦州天寳初改為天水郡乾元初復為秦州後¶
移治成紀本朝因之(地理沿/革表)¶
縣沿革成紀本伏羲氏所生之地漢置縣屬天水郡晋¶
以後皆因之天水唐置縣後廢本朝復置清水本漢舊¶
縣屬天水郡晋屬畧陽郡後魏分畧陽置清水郡尋廢¶
隋屬天水郡唐初置邽州於清水城尋廢州以縣屬秦¶
<pb:KR3k0025_WYG_025-2a>¶
州本朝仍舊伏羌本冀戎地秦武公伏冀戎置冀縣東¶
漢于此置漢陽郡晉屬天水郡後魏改當亭縣後周改¶
冀城縣隋改為伏羌縣兼置伏州尋廢州以縣屬秦州¶
本朝為伏羌縣屬秦州(地理沿/革表)¶
形勝麥積山在州東南九十里狀如麥積　岳平山在¶
州西南上有龍王廟闗山在清水縣東即龍山也　石¶
皷山在伏羌縣南山有石皷不撃自鳴鳴則兵起　大¶
像山在伏羌縣西南上有石佛像寳盖山在清水縣北¶
<pb:KR3k0025_WYG_025-2b>¶
　仙泉嶺在州東南其土中常出藥丸色黒相傳服之¶
可以療病　赤谷在州西南十二里　鐵堂峽在天水¶
東五里峽有石笋清翠　清水在清水縣境縣因以名¶
　馬跑泉在州東四十里唐尉遲敬徳與畨將戰士卒罷敬¶
徳馬忽跑出泉　昇仙臺在州西南世傳老子于此昇¶
仙　瑞應寺在麥積山上隗囂宫在州東北　杜甫草¶
堂在州東五十里(輿地/紀勝)¶
人物周石作蜀成紀人孔子弟子唐贈石邑伯漢紀信¶
<pb:KR3k0025_WYG_025-3a>¶
成紀人項羽圍漢王滎陽信誑楚漢王得脱羽燒殺信¶
　李廣成紀人文帝時擊匈奴以功為散騎常侍武帝時¶
為北平太守匈奴畏之號飛將軍　隗囂天水人素有¶
名好經書又謙恭下士名震四州三國姜維天水人仕¶
昭烈累遷征西將軍封平襄侯唐李白成紀人唐宗室¶
性倜儻善詩歌才思飄逸天寳初為翰林有詩集三十¶
卷皇朝尹崇珂天水人為淄州刺史有善政後以功遷¶
保信軍節度使　劉仲武成紀人資貌雄偉累官東上¶
<pb:KR3k0025_WYG_025-3b>¶
閣門使以功累遷瀘川軍節度使　張俊成紀人好騎¶
射負才氣政和中以討河朔羣冦為都指揮使後以功¶
累遷太傅封清河郡王(輿地/紀勝)¶
集麝香眠石竹鸚鵡啄金桃(杜甫題/麥積山)自開茅屋趣只想¶
竹窓眠歸谷山雲起侵籬澗水懸(同/上)晨發赤谷亭艱險¶
方自兹(杜甫過/赤谷詩)峽形藏堂隍壁色立積鉄(杜/甫)秦州城北¶
寺勝跡隗囂宫月明垂葉露雲色度溪風(同/上)¶
本朝建隆中酋長上波了獻地為伏羌砦屬清水縣熈¶
<pb:KR3k0025_WYG_025-4a>¶
寧三年為伏羌城屬秦州(沿革/表)路入青松翠靄間斜陽¶
倒影下溪灣(李師中題/麥積山)重臺猶在碧山層想象真仙為¶
勉登(蔣之竒題/昇仙臺)清甘一派古祠邊昨日親烹小鳯團却¶
恨黄陵無品目煩君精鍳為當㸔(㳺師雄題/馬跑泉)¶
　　　　鳳翔府(倚郭一/外縣六)　(天興/岐山)　(扶風/)　(郿/)　(寳雞/)¶
　　　　　(麟游/)　(普潤/)¶
郡號扶風　岐陽¶
郡沿革天文井鬼分野禹貢雍州之域周為岐周地春¶
<pb:KR3k0025_WYG_025-4b>¶
秋戰國為秦地始皇并天下以屬内史漢初更内史名¶
中地郡後復故景帝分屬右内史武帝更曰右扶風與¶
京兆左馮翊為三輔三國魏為扶風郡晋為秦國後魏¶
置平秦郡又于郡東置雍城鎮後改鎮為岐州西魏為¶
岐陽郡隋初為岐州大業初改為扶風郡唐初復為岐¶
州天寳初改扶風郡至徳初改鳯翔郡尋改鳯翔府號¶
西京寶應間罷京名屬闗内道五代時屬關西道本朝¶
仍為府屬秦鳯路(地理沿/革表)¶
<pb:KR3k0025_WYG_025-5a>¶
縣沿革天興春秋時為故雍秦置雍縣漢屬右扶風唐¶
析置天興縣改省鳯翔屬天興岐山古岐周地漢為雍¶
縣地唐時移治不一本朝屬鳯翔府扶風周為岐陽鎮¶
漢為羙陽縣地唐貞觀中改為扶風縣本朝仍舊郿本¶
秦縣漢屬右扶風西魏郿城縣唐改為郿縣屬鳯翔府¶
本朝因之寳雞本秦陳倉縣漢屬右扶風唐至徳初因¶
秦文公獲石雞之異改為寳雞縣本朝因之麟逰本漢¶
右扶風之杜陽地隋置鳯棲郡尋因獲白麟更名麟逰¶
<pb:KR3k0025_WYG_025-5b>¶
縣唐初廢郡為麟州貞觀初州廢以縣屬鳯翔府本朝¶
因之普潤本漢漆縣地隋為普潤縣唐并本朝仍舊(同/上)¶
形勝岐山在岐山縣東北文王時鳯鳴岐山即此　雍¶
山在府西北雍水所出故名　梁山在岐山東太王去¶
邠踰梁山即此　陳倉山在寳雞東南上有石類山雞¶
晨鳴山頭聲聞三十里　茂陵山在扶風東北林壑秀¶
美漢末馬超居此　鳴鳯山在麟遊西舊傳常有鳯鳴¶
其上　周原在岐山東北詩曰周原膴膴即此　青峰¶
<pb:KR3k0025_WYG_025-6a>¶
山在寳雞東南峰巒蒼翠故名　龍尾坡在岐山東鄭¶
畋嘗破巢兵于此　磻溪石在寳雞東南即周太公釣¶
處　渭河在寳雞縣治　東湖在府治東　魚龍川在府¶
境　潤徳泉在岐山西北相傳時平則流亂則竭　九¶
成宫在麟逰縣西本隋仁夀宫唐太宗脩以避暑更名¶
九成宫　石鼻寨在寳雞東諸葛亮所築以拒郝昭(紀/勝)¶
人物周周公旦岐山人生有聖徳輔成王制禮作樂¶
召公奭輔武王定天下又輔成王以成聖治　白起郿¶
<pb:KR3k0025_WYG_025-6b>¶
人善用兵秦昭王用為左庶長戰勝攻取後封武安君¶
漢井丹郿人通五經善談論隠居不仕當世髙之南北¶
朝蘇孝慈扶風人少沉謹有器局為中侍上士後以功¶
進位開府爵靈水縣公唐楊炎天興人性至孝父喪廬¶
墓號慕時切有紫芝白雀之祥詔表其閭唐徳宗時拜¶
相皇朝張載郿人舉進士為神州司法召為崇文殿校¶
書同知太常禮院與執政不合告歸居横渠教人以禮¶
闗西之士翕然宗之所著有東銘西銘正蒙諸書　張¶
<pb:KR3k0025_WYG_025-7a>¶
戬載弟篤行不茍為一時師表闗中稱為二張(輿地/紀勝)¶
集西京無暑氣夏景似清秋江山通蜀國日月近神州¶
(李徳/新)水落魚龍夜(杜甫題魚/龍川詩)蒼山入百里岸斷如杵臼¶
層宫憑風迴岌嶪土囊口立神扶棟梁鑿翠開戸牖¶
其陽産靈芝其隂宿牛斗(題九/成宫)關山陵旦開石路無塵¶
埃重門臨去壑連棟起崇隈(王勃題/大散關)¶
本朝乾徳初置崇信縣淳化中割崇信屬儀州熈寧五¶
年廢乾州以好疇縣来𨽻(沿革/表)聞昔周道興翠鳯棲孤¶
<pb:KR3k0025_WYG_025-7b>¶
嵐飛鳴飲此水照影弄毿毿　扶風古三輔政事豈汝¶
諳聊為湖上飲一縱醉後談(並蘇軾題/東湖詩)聞道磻溪石猶¶
存渭水頭蒼崖雖有跡大釣本無鈎　山頭孤月耿猶¶
在石上寒波暁更喧(並題磻/溪石)翠鳯舊依山硉兀清泉長¶
與世窮通(蘇軾題潤/徳泉詩)此臺一覧秦川水不待傳經意已¶
空(題授/經臺)¶
　　　　隴州(倚郭一/外縣三)　(汧源/汧陽)　(吳山/)　(隴安/)¶
郡號汧陽¶
<pb:KR3k0025_WYG_025-8a>¶
郡沿革天文井鬼分野禹貢雍州之域周為岐隴之地¶
春秋屬秦國秦并天下屬内史漢為汧縣屬右扶風西¶
魏改隴州因山為名後周省入岐州尋復置隋省入扶¶
風郡復置隴東郡唐改汧陽郡後復為隴州治汧源縣¶
本朝屬鳳翔路(地理沿/革表)¶
縣沿革汧源在隴州治東南後魏為汧隂縣隋改曰汧¶
源唐本朝並為州附郭縣汧陽本漢隃糜縣地屬右扶¶
風後周置汧陽郡及縣以古汧水之陽故名尋廢郡以¶
<pb:KR3k0025_WYG_025-8b>¶
縣屬隴州唐本朝仍舊吳山本漢隃麋縣地後魏置長¶
蛇縣隋改吳山縣唐改華山縣尋復舊本朝因之隴安¶
本唐汧陽縣地本朝置隴安縣(同/上)¶
形勝隴山在州西北六十里山髙而長其頂有泉　吴¶
嶽山在州南比諸山最秀異頂有龍湫　小隴山在縣¶
西岩障髙峻不通軌轍　龍盤山在吴山縣東南為一¶
州之勝　西秦山在隴安北内有秦王試劒崖　景福¶
山在隴州西北亦名龍門山　卧虎山在汧陽東以形¶
<pb:KR3k0025_WYG_025-9a>¶
似名　天池溝在汧陽東水流不涸　珍珠泉在汧陽¶
南泉湧如珠故名汧陽閣在汧陽縣治　隴亭在山旁¶
　八卦亭在州西北有仙人鍾離權洞賓遺跡　苦寒¶
亭在州西(輿地/紀勝)¶
人物周非子汧陽人伯益之後善養馬為孝王主馬于¶
汧渭之間馬大蕃息秦使叙嬴氏之祀漢郭欽州人哀¶
帝時為丞相以㢘直名唐段秀實汧陽人征討有功累¶
拜涇原節度使贈太尉(同/上)¶
<pb:KR3k0025_WYG_025-9b>¶
集吳嶽曉光連翠巘(李善/正)我所思兮在漢陽欲往從之¶
隴坂長(張/衡)汧水悠悠去似絣逺山如畫翠眉横僧尋野¶
渡歸吴嶽鴈帶斜陽入渭城(韋/莊)秦隴無人塞草腥將軍¶
一去泣空營漢家天子東巡狩行到江南又起兵(隴亭/童謡)¶
憶昨逰隴坂髙秋視吳嶽(杜/甫)¶
本朝熈寧八年改秦州定邉砦為隴西鎮𨽻縣開寳二¶
年析汧陽縣四鄉置隴安縣(沿革/表)凍雲凝白雪漫漫不¶
是寒亭分外寒六月大雹天不雨請君來此凭䦨干(王/庶)¶
<pb:KR3k0025_WYG_025-10a>¶
(題苦/寒亭)隴山如碧環缺處蒼崖開當年造物手辦此何神¶
哉(劉昻/雷)¶
　　　　鳯州(倚郭一/外縣二)　(梁泉/河池)　(兩當/)¶
郡號河池¶
郡沿革天文井鬼翼軫分野禹貢梁雍二州之域春秋¶
時氐羌所居秦為隴西郡地漢為故道河池二縣後魏¶
于此置梁泉縣西魏改為鳯州隋廢州置河池郡唐¶
初復鳯州天寳初改河池郡乾元初復為鳯州五代時¶
<pb:KR3k0025_WYG_025-10b>¶
蜀置武興軍本朝仍為鳯州(地理沿/革表)¶
縣沿革梁泉本氐羌故地秦為隴西郡漢為故道縣後¶
魏置梁泉又更名凉泉尋復為梁泉河池春秋時氐羌¶
所居秦為隴西郡地漢為河池縣屬武都郡晋䧟于氐¶
羌後魏置廣化郡及縣隋初郡廢以縣屬鳯州仁夀初¶
復名河池縣本朝因之兩當本漢故道縣地屬武都郡¶
晉䧟于氐羌後魏置兩當郡及縣因界内兩當水為名¶
隋廢郡以縣屬鳯州本朝因之(同/上)¶
<pb:KR3k0025_WYG_025-11a>¶
形勝鳯凰山在州東鳯凰嘗棲此　紫栢山在州東南¶
上有一十七洞異人多隱於此　南岐山在州南上有¶
竹雲洞内有湫池　君子山在州西南上有靈惠廟¶
御愛山在州東北唐徳宗巡幸至此愛玩故名　豆積¶
山在州北上有不老泉仙人洞唐張果之隠處一名遯¶
迹山文子谷唐僖宗幸蜀至此　武休闗在州東　馬¶
嶺闗畫眉關大散川黄花川斜谷河鳴玉泉連雲棧橋¶
并在州境　和尚原在州東即吳玠敗烏珠處　鐵山¶
<pb:KR3k0025_WYG_025-11b>¶
在河池縣東南　天門山在河池東南　伶倫山在河¶
池南　天池山在河池南　青泥山在河池南　木皮¶
嶺在河池西銀椿崖在河池東北　金蓮洞在河池西¶
髙數十仭　首陽洞在卧龍山畔　仇池石在天池山¶
仙人闗在河池東　小河闗在河池南　嘉陵江在河¶
池南　忠義水在河池南　鸑鷟山在兩當縣東上有¶
登真洞　董真峪在兩當東南上有真人庵　分水嶺¶
在兩當縣東　獅子川在兩當縣境(輿地/紀勝)¶
<pb:KR3k0025_WYG_025-12a>¶
人物皇朝文彦博邠州人㣲時寓居兩當縣富民郇氏¶
之家教授生徒　邵雍河南人嘗寓居鳯州(同/上)¶
集寒城朝烟積山谷落葉赤隂風千里來吹汝江上宅¶
(杜甫題/吴郁宅)溪從沮水流嶓&KR1815;嶺接青泥入劒天(史/瑜)首路栗¶
亭西尚想鳯凰村南登木皮嶺艱險不易論始知五嶽¶
外别有他山尊(杜甫題/木皮嶺)山城薄酒不堪飲勸君且吸杯¶
中月(李太白/鳯州詩)楊栁垂青絲風動入飛蓋(邵堯夫鳯州/飛蓋亭詩)古¶
時應是山頭水自古流来江路深(元稹題/嘉陵江)借問嘉陵江¶
<pb:KR3k0025_WYG_025-12b>¶
水湄東川東去爾西之(薛逢/題)鑿崖泄奔湍稱古神禹蹟¶
(韋應物題/嘉陵江)¶
本朝乾徳五年降防禦為團練開寳五年移河池治故¶
鎮至道元年移兩當治唐鄉鎮(沿革/表)里數三千七百餘¶
兩當冬夜宿中途舉朝五往来西蜀還有區區似我無¶
(趙抃赴/益州)猿啼鬼迷店馬噤飛石鋪(陸㳺過/鳯州)嘯歌山水重¶
(黄庭堅/嘯歌臺)當日蒙塵極險艱正由蒼翠强開顔吾皇髙拱¶
巖廊上只愛生靈不愛山(王素題/御愛山)不是當時經御愛此¶
<pb:KR3k0025_WYG_025-13a>¶
山還與衆山同(趙抃題/御愛山)豆積更名為遯迹西康麥積合¶
如何(袁桂題/豆積山)我携此石歸袖中有仇池(東/坡)鳥去林自空¶
雲移山不礙塞目烟岑宻都城若天外(邵雍登鳯/州城詩)¶
　　　　階州(倚郭一/外縣一)　(福津/將利)¶
郡號武都¶
郡沿革天文井鬼分野禹貢雍州之域戰國時白馬氐¶
居焉漢武為武都郡魏置武階郡改置武州唐為行州¶
後復立武州更名曰階州本朝初𨽻秦鳯路(地理沿/革表)¶
<pb:KR3k0025_WYG_025-13b>¶
縣沿革福津本後魏覆津縣屬武階郡隋屬武州唐改¶
曰福津本朝因之將利本後魏石門縣西魏改安育後¶
周又改今名唐武州治于此(同/上)¶
形勝石雞山在州東有石雞神廟　盤堤山在州東南¶
近有盤堤城　鳯凰山在州東南漢世曾有鳯凰棲其¶
上有鳯凰臺　鹿玉山在州東山下溪中水潄石如玉¶
故名　仇池山在州西北四面壁立峭絶　醉仙崖在¶
州南連鳯凰山東　柯谷在州東南唐杜甫姪佐居此¶
<pb:KR3k0025_WYG_025-14a>¶
　裴公湖在州西南隅唐刺史裴守真所剏　杜甫故¶
居在州東(輿地/紀勝)¶
人物皇朝牛皓福津人仕為川陜宣撫後死節人稱其¶
忠義　丁焴福津人為人剛直不受私謁累官至大府¶
少卿嘉定間為利州路安撫使吏民信服(同/上)¶
集傳道東柯谷深崖數十家對門藤蓋瓦映竹水穿沙¶
(杜甫題/東柯谷)亭亭鳯凰臺北對西康州西伯今寂寞鳯臺亦¶
悠悠(題鳯/凰臺)徘徊虎穴上面勢龍泓頭　停騎龍潭雲囘¶
<pb:KR3k0025_WYG_025-14b>¶
首虎崖石(並題/虎穴)彩鳯舒雙翼宛然半巖間(哥舒翰題/鳯凰山)萬¶
古仇池穴潜通小有天(杜甫題/仇池山)¶
本朝髙倚青㝠揖酒星小崖誰作醉仙形從來天地為¶
衾枕應笑人間有獨醒(魯伯能題/醉仙臺)對面好峯横翠幕繞¶
城垂桞拂清漣(李師中題/裴公湖)玉井響侵獅子洞(㳺師雄題/鹿玉山)萬¶
丈潭邉萬丈山山根一竇落飛泉玉繩自我題巖石留¶
作人間美事傳(喻陟題/玉繩泉)勢將玉繩齊位據金野窄(游師/雄)¶
　　　　渭州(倚郭一/外縣四)　(平凉/潘原)　(安化/)　(崇信/)　(華亭/)¶
<pb:KR3k0025_WYG_025-15a>¶
郡號隴西¶
郡沿革天文井鬼分野禹貢雍州之域春秋為朝那故¶
地秦屬北地郡漢析置安定郡治髙平晉徙治臨涇後¶
魏於潘原縣置武州屬太平郡後周屬原州隋治安定¶
縣又析置平凉郡唐初置原州元和中以原州平凉縣¶
置行渭州後䧟于吐蕃中和間復置本朝為涇原路(沿/革)¶
縣沿革平凉本漢朝那涇陽二縣地東漢省涇陽入朝¶
那晉因之後魏廢為長城縣地後周復置朝那縣隋改¶
<pb:KR3k0025_WYG_025-15b>¶
平凉縣潘原本漢隂盤縣地唐天寳初置潘原縣五代¶
周以武州省入本朝屬渭州安化本春秋戰國義渠戎¶
國秦為北地郡地漢為郁郅縣東漢晉俱廢後魏後周¶
皆為鎮隋置合水縣唐改河州縣天寳初改安化縣又¶
改順化縣本朝復為安化崇信本唐李元諒所築城屯¶
軍名崇信本朝初始置崇信縣屬鳯翔府淳化初改屬¶
儀州後州廢以縣屬渭州華亭本秦隴西郡地後魏始¶
築城置鎮隋置華亭縣唐省入隴州汧渭縣五代唐時¶
<pb:KR3k0025_WYG_025-16a>¶
以廢縣屬義州後周復置華亭縣本朝廢州以縣屬渭¶
州(同/上)¶
形勝天壇山在州北　崆峒山在州西上有問道宫黄¶
帝問道于廣成子即此　笄頭山在崆峒山西　望家¶
山　斷萬山　五馬山俱在崇信縣西　王母山　義¶
山　齊山　晶然山　飛鳯山俱在華亭縣境　廣成¶
子洞弹筝峡在州西風吹流水如弹筝聲　武村水¶
䇿底水　臙脂水俱在華亭縣西　巖泉在崆峒山下¶
<pb:KR3k0025_WYG_025-16b>¶
　琉璃泉在崆峒山上(輿地/紀勝)¶
人物漢皇甫規郡人為中郎將討平先零諸種後自以¶
恥不與黨上䟽士論重之　皇甫嵩規兄子少有文武¶
志以破黄巾功拜太尉三國皇甫謐嵩曾孫博綜典籍¶
時號為𤣥晏先生晉皇甫重州人性沉果有才用為司¶
空張華所知仕至新平太守皇朝郭執中華亭人累官¶
樞宻承㫖言事切直不阿後以功累遷新安郡王(同/上)¶
集凉州四邉沙浩浩漢家無人開舊道(王仲/初)萬户樓臺¶
<pb:KR3k0025_WYG_025-17a>¶
臨渭水五陵花桞滿秦川　雙雙擕弹來金市兩兩鳴¶
鞭上渭橋(並崔/顥)鬬雞過渭水走馬向闗東(盧升/之)晨過弹¶
筝峽馬足凌兢行雙壁隠靈曜莫能知晦明(儲光/羲)河流¶
空積石山路繞崆峒君恩如可報龍劒有雌雄(同/上)¶
本朝政和七年陞為節度舊置涇原路經畧安撫使統¶
儀州等四州熈寧五年廢儀州元祐元年增置西安州¶
崇寧三年又以熈河路舍州來屬大觀三年又増置懐¶
徳軍(沿革/表)崆峒一何髙崛起乾坤闢峻極倚杳㝠崢嶸¶
<pb:KR3k0025_WYG_025-17b>¶
亘今昔(㳺師雄/崆峒詩)笄頭舊傳名闗塞曾控扼(同/上)復聞廣成¶
子不為外慮役至今洞猶存峭壁宛遺跡(同/上)西巖水泓¶
澄洳洳縁罅隙(游師/雄)¶
　　　　涇州(倚郭一/外縣三)　(保定/靈臺)　(良原/)　(長武/)¶
郡號安定¶
郡沿革天文井鬼分野禹貢雍州之域秦屬北地郡漢¶
晉皆屬安定郡後魏始置涇州取涇水為名隋大業初¶
改安定郡安定縣唐復為涇州改縣為保定縣天寳初¶
<pb:KR3k0025_WYG_025-18a>¶
改州為安定郡後復為涇州本朝改彰化軍(地理沿/革表)¶
縣沿革保定本漢安定縣東漢省後魏置涇州縣唐改¶
保定縣本朝因之靈臺古宻須之國漢為北地即鶉觚¶
縣地隋析置靈臺縣取文王作靈臺之意後省入鶉觚¶
唐復置本朝仍舊良原隋置屬安定郡唐本朝俱屬涇¶
州長武本烏氏國地本朝范仲淹奏差宋良等部領番¶
漢軍馬往涇州長武寨把隘即此(同/上)¶
形勝筆峰山在州南樹林隂宻　回中山在州西上有¶
<pb:KR3k0025_WYG_025-18b>¶
王母宫漢武帝求神仙於此　蒼山在靈臺縣東南林¶
木蒼翠　保巖山在靈臺縣東南三十里山勢峭抜回¶
旋百折　共池在州北詩侵阮徂共即此　翠屏山在¶
平凉縣南一里上有石如珠一名垂珠峰(輿地/紀勝)¶
人物漢梁統州人性剛毅精法制更始召拜酒泉太守¶
封陵鄉侯南北朝鄧彦海安定人性真潔博覽羣書長於易武¶
定中擢為尚書唐牛仙客靈臺縣人初為縣小吏後以¶
功遷洮州司馬累遷工部尚書　牛僧孺靈臺人性鯁¶
<pb:KR3k0025_WYG_025-19a>¶
直不阿初為監察御史後累官𢎞文舘大學士皇朝劉¶
惟輔州人以同州觀察使為熈河副總管後死節贈昭¶
化節度使號忠烈(同/上)¶
集雪下陽闗路人稀隴戌頭白草三冬色黄雲萬里秋¶
(耿湋過/涇州)九光飛鞅志何遥千載靈蹤隔綘霄漢殿杳沉¶
青鳥信崑丘誰聽白雲謡(崔立題王/母宫詩)林巒尚鎖空臺舘¶
城邑全非舊市朝(同/上)遮虜黃雲斷燒羌白草空朔野長¶
城閉河源舊路通(戎昱涇州觀/元戎出師)¶
<pb:KR3k0025_WYG_025-19b>¶
本朝太平興國元年改彰化軍節度咸平四年陞長武¶
寨為長武縣五年省為砦屬保定縣大觀三年復以砦為¶
縣(沿革/表)最髙翠屏山舉手星可摘珠石信團圞羣峯森¶
劔㦸(㳺師雄題/翠屏山)相傳雷雨收片片歸雲白(題青/龍洞)此去陟¶
參雲危棧愈踧踖㑹景亦可喜周顧忘倦罷(同/上)¶
　　　　原州(倚郭一/外縣一)　(臨涇/彭陽)¶
郡號平凉¶
郡沿革天文井鬼分野禹貢雍州之域本秦北地郡地¶
<pb:KR3k0025_WYG_025-20a>¶
漢為安定郡之髙平縣東漢永初間廢後魏置髙平鎮¶
後為太平郡兼置原州隋初廢郡州如故大業間廢州¶
為髙平郡唐初為原州後改平凉郡乾元初復原州本¶
朝置鎮戎軍(地理沿/革表)¶
縣沿革臨涇本漢縣晉安定郡治此唐屬涇州本朝屬¶
原州彭陽本漢舊縣屬安定郡後魏属原州隋廢唐置¶
義豐縣本朝復曰彭陽(同/上)¶
形勝潜夫山在州北東漢王符隠此　玉山在州東山¶
<pb:KR3k0025_WYG_025-20b>¶
多白石隂雨之夜明艷如玉　雉頭山在州西状如雉¶
頭　金佛峽在州東上有金粧佛　和戎原在臨涇縣¶
南　蒲水在州北　三水在州東北水流三𣲖㑹歸一¶
川　蕭闗在州西北漢文帝時匈奴入蕭闗即此　石¶
橋在州玉山之下有巨石横亘名仙人石橋俗呼為仙¶
人著碁臺(輿地/紀勝)¶
人物三國胡奮臨涇人從司馬懿伐遼東以功封夏陽¶
子累遷散騎常侍南北朝胡國珍臨涇人少好學雅尚¶
<pb:KR3k0025_WYG_025-21a>¶
清儉太和中襲父爵為武始侯後封安定郡公　席闡¶
文臨涇人幼孤貧渉獵書史仕南齊為雍州刺史有能¶
名冬至悉放獄中囚依期而至後封湘西侯皇朝胡順¶
之州人舉進士嘗上書宰相乞太后還政仁宗嘉其忠¶
遷尚書范仲淹愛其才(同/上)¶
集夫戌蕭闗妾在吳西風吹妾妾憂夫一行書信千行¶
淚寒到君邉衣到無(唐人/詩)出得蕭闗北儒衣不稱身(張/象)¶
(文過/蕭關)旋聞受降日歌舞入蕭闗(朱延/清)¶
<pb:KR3k0025_WYG_025-21b>¶
本朝太平興國初改義豐為彭陽至道三年自寕州來¶
隸(沿革/表)來觀金佛峽如入玉門闗(王/素)石橋跨兩岫野叟¶
嘗逺蹠旁有枰碁處云是神仙奕(㳺師雄/野石橋)¶
　　　　熈州(倚郭一/)　(狄道/)¶
郡號臨洮¶
郡沿革天文井鬼分野禹貢雍州之域春秋戰國西羌¶
所居秦置隴西郡漢因之晉析置狄道郡劉宋置武始¶
郡後魏置臨洮郡後周廢隋復置後改金城郡唐天寳¶
<pb:KR3k0025_WYG_025-22a>¶
初置臨川寳應初陷于吐蕃號武勝軍本朝為鎮洮軍¶
尋改熈州(地理沿/革表)¶
縣沿革狄道本漢置縣為隴西郡治晉屬狄道郡後魏¶
至隋縣不改唐析置臨川縣屬蘭州又别置安樂縣後¶
廢本朝始置狄道縣(同/上)¶
形勝嶽麓山在州東　西平山在州西　寳鼎山在州¶
西　卧龍山　抹邦山　碧井山　幞頭山　蓮花山¶
　常家山　黎紫山　馬寒山　黒石山　西傾山¶
<pb:KR3k0025_WYG_025-22b>¶
崆峒山俱在州境　麝香坡在州西南　洮河　東崆¶
河　三岔河　抺邦河　打壁河　結河　邦金川¶
玉潤泉　石井泉　三岔關　打壁峪闗　八角關¶
十八盤關　分水嶺闗　摩雲嶺闗俱在州境　夀亭¶
侯廟在州東　長城在州北　鳴鶴城　三足城俱在¶
州界吐蕃所築(輿地/紀勝)¶
人物漢辛慶忌狄道人舉茂才為郎中遷車騎將軍其¶
父武賢為酒泉太守人皆以為虎臣朝廷重之晉辛勉¶
<pb:KR3k0025_WYG_025-23a>¶
狄道人慱學有清操為侍中洛陽陷時劉聰欲以為光¶
禄大夫固辭又賜酒米不受　辛恭靖狄道人為河南¶
太守姚興冦城固守百餘日後城陥厲色不屈安帝嘉¶
奬𤣥請為咨議叅軍　辛謐狄道人為散騎常侍長安¶
陷劉聦拜官不受後不食而卒　李舍狄道人舉孝㢘¶
官至都督南北朝辛淵狄道人為驍騎將軍以義烈見¶
稱兄弟祖孫相繼皆博雅有義聲唐李襲譽狄道人通¶
敏有識度皇朝王淵州人善騎射破諸羌有功又輕財¶
<pb:KR3k0025_WYG_025-23b>¶
好義累加少保謚㐮愍　髙子孺狄道人知蘭州金人¶
陥蘭州罵冦不屈而死(詳見蘭/州名宦)¶
集玉闗西路出臨洮風卷邉塵入馬毛寺寺院中無竹¶
栁家家壁上有弓刀惟憐戰士垂金甲未許逰人着白¶
袍深巷獨吟秋色裏平原一望戍樓髙(王維望/熈州詩)莽莽萬¶
重山孤城山谷間無風雲出塞不夜月臨闗(杜甫題/熈州)馬¶
蹄穿欲盡貂裘故轉寒層氷横九折積石凌七盤(盧杲/之題)¶
(分水/嶺)¶
<pb:KR3k0025_WYG_025-24a>¶
本朝熈寕五年收復武勝軍改為熈州初置熈州路安¶
撫使統五州後謂蘭州改為蘭㑹元祐改熈河蘭㑹路¶
為熈河蘭岷路元符復故㑹州既割屬涇原又改為熈¶
河蘭廓路宣和又改熈河湟廓路又改湟州為樂州又¶
改為熈河蘭樂路尋復改為熈河蘭廓路(沿革/表)秦王築¶
城何太愚天實亡秦非北胡一朝禍起蕭墻内渭水咸¶
陽不復都(王翰古/長城吟)帝家將軍勇無敵謀如轉圜心匪席¶
精城動天天不格鑿空借籌皆碩畫(劉貢父/熈州行)豈知洮河¶
<pb:KR3k0025_WYG_025-24b>¶
宜種稻此去凉州皆白麥女桑被野水泉甘吴兒力耕¶
秦婦織　熈州歡娱軍事息天王聖明丞相直(並同/上)¶
　　　　河州(倚郭一/)　(寧河/)¶
郡號安鄉¶
郡沿革天文井鬼分野禹貢雍州之域秦屬隴西郡漢¶
為大夏枹罕二縣地屬隴西金城二郡晉屬晋興郡符¶
秦始置河州隋改為枹罕郡唐復為河州天寳初改為¶
安昌郡本朝復為河州安鄉郡(地理沿/革表)¶
<pb:KR3k0025_WYG_025-25a>¶
縣沿革寧河本寕河寨本朝崇寕中陞為縣(同/上)¶
形勝積石山在河西北二十里禹貢導河積石至于龍¶
門即此　雪山在州西南一百五十里四時有雪山之¶
石如骨露　鳯凰山在州東形如鳯凰古號河州為鳯¶
林郡者因此　黄河上渡在積石路(輿地/紀勝)¶
人物南北朝念賢河州人少有大志嗜學魏永熈間官至¶
都督秦河二州刺史進爵安定郡公(同/上)¶
本朝熙寜六年收復安鄉為河州熈寕八年置枹罕縣九¶
<pb:KR3k0025_WYG_025-25b>¶
年省崇寕四年陞寕河砦為縣(沿革/表)華夷分壤處雪嶺¶
白嵯峨萬古消難盡三秋積又多寒光欺夏日素彩¶
爍天河自笑經過客相㸔鬢易皤(並㳺師雄/題雪山)¶
　　　　鞏州(倚郭一/外縣一)　(隴西/寕逺)¶
郡號隴西　天水　漢陽¶
郡沿革天文井鬼分野禹貢雍州之域春秋戰國時為¶
羌戎所居秦屬隴西郡漢為天水郡東漢為漢陽郡及¶
隴西郡地魏為隴西南安二郡後魏為隴西南安安¶
<pb:KR3k0025_WYG_025-26a>¶
陽三郡兼置渭州隋廢南安郡復置隴西郡唐武徳元¶
年置渭州天寳元年改隴西郡本朝改鞏州(地理沿/革表)¶
縣沿革隴西本漢之天水郡地唐為隴西縣本朝立古¶
渭寨元祐中復置隴西縣寧逺本唐隴西縣地本朝置¶
寜逺寨崇寜中陞為縣(同/上)¶
形勝仁夀山在州城南　馬鹿山在州南四圍崖甚險¶
　西山在州西廣漢水所出　廣吴山在寧逺縣西有¶
廣吳堡故城在焉　石門山在寧逺縣東北　斗山在¶
<pb:KR3k0025_WYG_025-26b>¶
寕逺縣南　渭水在州城北　六泉在州東南乞伏國¶
仁率騎兵襲鮮卑三部于六泉即此(輿地/紀勝)¶
人物漢龎徳隴西人初平中從馬騰擊反羌有功累官¶
中郎將封都亭侯南北朝李叔仁隴西人驍健有武力¶
仕魏征討有功遷揚州刺史封陳郡公官終大都督唐¶
李揆隴西人性警敏善文章乾元中進禮部侍郎同平¶
章事善奏對帝曰卿門地人物文章當世第一時稱三¶
絶　李中敏隴西人舉進士性剛峭與杜牧李甘善善¶
<pb:KR3k0025_WYG_025-27a>¶
文辭太和中旱中敏上䟽陳時政得失文宗嘉納之皇¶
朝王君萬寧逺人以殿中侍為秦鳯指揮使積功擢熈¶
河路鈐轄累官副總管(同/上)¶
集隴西將軍號都䕶樓蘭校尉稱嫖姚(王/褒)囬風吹雨渭¶
城西細草新花踏作泥(岑/參)借問隴西行何當驅馬征草¶
合前迷路雲濃後暗城(庾慎/之)漢國臨清渭京城枕蜀河¶
望極闗山逺秋深烟霧多(楊/烱)隴陂常無極蒼山望不窮¶
花開緑野霧鶯囀紫岩風(盧果/之)¶
<pb:KR3k0025_WYG_025-27b>¶
本朝熈寧五年以秦州古渭砦為軍崇寕三年陞為州¶
元祐五年増置隴西縣崇寕三年陞永寕砦為縣又陞¶
寧逺砦為縣(沿革/表)秋色滿秦川登臨渭水邉極浦涵秋¶
月孤㠶沒逺烟(潘/閬)隴雲連塞起渭水入關流(梅聖/俞)渭水¶
秋天白驪山晩照紅霜雪滿歸鬢乾坤猶轉蓬(刁晋/卿)¶
　　　　岷州(倚郭一/外縣二)　(祐川/大潭)　(長道/)¶
郡號和政　西和¶
郡沿革天文井鬼分野禹貢雍州之域周為西羌地秦¶
<pb:KR3k0025_WYG_025-28a>¶
為臨洮縣䝉恬築長城始于此西漢魏晋俱因之西魏¶
始置岷州以南有岷山故名隋以其地置臨洮縣義寕¶
二年復置岷州唐仍為岷州和政郡後陷于吐蕃本朝¶
收復置岷州(地理沿/革表)¶
縣沿革祐川本西魏溢樂縣地後周置基城縣唐改為¶
祐川後没于吐蕃本朝改為大潭長道本後魏上禄縣¶
地隋改為長道唐天寳末廢後復置本朝屬岷州(同/上)¶
形勝岷山在州北洮水經其下夏禹見長人受黒玉書¶
<pb:KR3k0025_WYG_025-28b>¶
于此　遮陽山在州東　板寕山　貴清山　人投山¶
俱在州東　金童山　樺林山　露骨山　崆峒山¶
冷落山　分水嶺　闊博山　氆氌嶺　摩雲嶺俱在¶
州境　賢隠山舊有三閣姚大師讀書于此　仙人崖¶
　九天聖母石洞　宣澤大王石洞　黒水龍王石洞¶
　八龍神王石洞俱在州境　芸叟洞下有溪張舜民嘗遊¶
此　良恭河　臨江河　布衫川　平泉　金紫池俱¶
在州境　珎珠池嵗旱禱雨有應　千丈潭在遮陽山下¶
<pb:KR3k0025_WYG_025-29a>¶
人物皇朝馬堃州人一家父叔兄弟皆以忠勇為名將¶
堃以六郡鎮撫使守咸淳府元將楊文安與堃同里諭¶
使降元堃不從文安乃列柵攻城潜遣勇士躡雲梯宵¶
登斬關納外兵堃悉力向戰死之　馬塈堃弟撫諸蠻¶
治關隘皆有條理邉陲晏然後留靜江元將隅里海牙¶
以兵夾攻三月使人招降不屈後城破塈率死士向戰¶
被執殺之斷其首猶握拳大奮起立踰時方仆(並輿地/紀勝)¶
集重嵠既下潄峻嶺亦上干隴頭聞戍鼓嶺外咽飛湍¶
<pb:KR3k0025_WYG_025-29b>¶
瑟瑟松風急蒼蒼山月團(盧杲題/分水嶺)塞雲多斷續邊日少¶
光輝警急烽常報傳聞檄屢飛(杜/甫)已喜皇威清海岱還¶
期仙杖過崆峒(同/上)伯夷竄首陽老耼伏柱史放神青雲¶
外絶迹窮山裏(王康居題/賢隠山詩)凝霜凋朱顔寒泉傷玉趾歸¶
來安所期與物齊終始(同/上)雄叔意同芸叟觀(王資題/千丈潭)¶
本朝熈寧六年復和政軍為州崇寕三年復唐縣為祐¶
川建隆三年合良㳟大潭兩鎮置縣𨽻秦州熈寧七年¶
自秦州來𨽻又以長道縣自秦州來𨽻(沿革/表)樓外青山半¶
<pb:KR3k0025_WYG_025-30a>¶
夕陽寒鴉翻墨㸃林霜平河細草三千里一笛西風人¶
斷腸(邢嵓夫過/岷州詩)一江白浪摩雲嶺萬樹青松閭井河常¶
子枕眠髙卧處月明人唱定羌歌(同/上)河湟形勝壓西陲¶
忽覺連營列漢旗天子坐籌星兩兩將軍解佩印纍纍¶
(王禹玉和蔡樞/宻恢復洮岷)¶
　　　　蘭州(倚郭一/)　(蘭泉/)¶
郡號金城¶
郡沿革天文井鬼分野禹貢雍州之域秦為隴西郡地¶
<pb:KR3k0025_WYG_025-30b>¶
漢置金城郡東漢省入隴西郡隋初廢郡為蘭州大業¶
初廢州置金城郡唐復置蘭州天寳初改金城郡乾元¶
初復為蘭州本朝置蘭泉縣(地理沿/革表)¶
縣沿革蘭泉本在西羗地隋置五泉縣本朝崇寕間始¶
置蘭泉縣為蘭州治(同/上)¶
形勝蘭臯山在州南乃州之望山也　栁溝山在州東¶
南有溝亦名栁溝　白石山在州東南以山多白石故¶
名　九州臺山在州南其形峭㧞直上如臺登之可以¶
<pb:KR3k0025_WYG_025-31a>¶
望逺　摩雲嶺在州南其髙峻入雲中故名　東岡坡¶
在蘭泉縣東二十五里相傳唐太宗獲禇亮于此　金¶
城闗在州北二里黄河北岸　黄河在州北五里　阿¶
干河在州西　神泉在州西俗呼為獅跑泉水深莫測¶
遇旱禱雨多應　萬眼泉在州東北泉湧甚多可資灌¶
溉(輿地/紀勝)¶
人物唐辛雲京州人有膽决以擒生斬馘常冠諸軍積¶
功授開府儀同三司右僕射同平章事　渾釋之州人¶
<pb:KR3k0025_WYG_025-31b>¶
有才武世為本州都督從朔方軍戰功居多累遷開府¶
儀同三司封寧朔郡王　渾瑊釋之子年十一善騎射¶
後勇冠三軍從郭子儀復兩京積功官至檢校尚書右¶
僕射同平章事(同/上)¶
集莫把阿膠向北傾此中天意固難明解通銀漢應須¶
曲纔出崑崙便不清(羅隠題/黄河)三年南渉河源水西出崑¶
崙萬里餘(同/上)金城闗上晩徘徊一笑凭欄望眼開丹硤¶
重重抱地險黄河滚滚自天来(潘若/水)金城宫闕聳岧嶤¶
<pb:KR3k0025_WYG_025-32a>¶
形勢由來勝虎牢一水自天歸大海兩山從地挿層霄¶
(李/文)¶
本朝元豐四年収復金城軍為州崇寕三年置蘭泉為¶
倚郭(沿革/表)金城闗上望臯蘭嶺勢根磐復遶環(王欽/臣)石¶
磴盤雲到上頭風髙五月已驚秋(李文題/臯蘭山)金城天險控¶
邉關有客慿髙落照間粉堞鴉啼風滿樹碧潭魚躍水¶
平灘(丁/晋)戍樓築向石巖間俯瞰河流九曲灣人自玉門¶
來上國地從紫塞設重闗(黄/諫)¶
<pb:KR3k0025_WYG_025-32b>¶
　¶
　¶
　¶
　¶
　¶
　¶
　¶
　記纂淵海卷二十五¶
