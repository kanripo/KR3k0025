# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:34.894922
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷七十二
<pb:KR3k0025_WYG_072-1a>¶
欽定四庫全書¶
　記纂淵海卷七十二　　　宋　潘自牧　撰¶
　　人事部¶
　　　波潤¶
經澤潤生民四夷左衽罔不咸賴(書/)膏潤天下(詩/序)芃芃¶
黍苖隂雨膏之(詩/經)¶
子松柏茂而隂成於林塗之人䕃矣(子華子一本人/字下有則字)膏¶
澤下於民(孟/子)河潤千里澤及三族(莊/子)玉在山而木潤淵¶
<pb:KR3k0025_WYG_072-1b>¶
藏珠而崖不枯(荀/子)澤及百里而潤草木者唯江河也(揚/子)¶
史葛藟猶能庇其本根(左/傳)若江海之浸膏澤之潤(左傳/序)¶
晉公子重耳曰其波及晉國者君之餘也(左/傳)潤於千里¶
(公/羊)管仲光燭隣國(史記魯/仲連傳)一人有子三人緩帶(榖梁文/十八)¶
沐浴膏澤(史記/樂書)取尊官厚禄以為宗族交遊光寵(西漢/司馬)¶
(遷/傳)天地之間被潤澤而大豐美(西漢董/仲舒策)河潤千里京師¶
蒙福(後漢郭/伋傳)張讓父死歸𦵏潁川雖一郡畢至而名士¶
無往者讓甚耻之陳寔獨弔焉及誅黨人讓以寔故多¶
<pb:KR3k0025_WYG_072-2a>¶
所全宥(通鑑漢靈紀/互入先見)南燕汝水竭河凍皆合而澠水不¶
冰李宣曰澠水無冰良由逼帶京城近日月也(通鑑晉/安紀)¶
殘膏賸馥沾丐後人多矣(唐書杜/甫傳)¶
集石韞玉而山輝水懐珠而川媚(晉陸士/衡賦)桑梓有餘暉¶
(王仲宣/從軍詩)濡沫窮鱗(栁/文)餘波徳照隣(老杜/詩)筆端膚寸澤及¶
九垓(劉賔/客)百川承少海之潤(劉賔/客)垂䕃萬畆懸映九霄¶
(駱賔/王)光榮照四隣(白侍/郎)風煙借顔色雨露助恩光(白樂/天)¶
一士登甲科九族光彩新(王建/詩)接楚地之餘波仰晉國¶
<pb:KR3k0025_WYG_072-2b>¶
之膏雨(李義/山文)草木蒙雨露之澤皆被鮮輝煙霞照日月¶
之光盡成綵繪(李文/饒)鄰斗極之光輝邇天漢之波潤(唐/文)¶
(粹/)一人在朝百人緩帶一人貴而親友皆榮之也(唐/文)¶
本朝夫玉韞石而珠藏淵其光氣常見於外也故山輝¶
如白虹水變而五色(歐/文)公之在内自泉流瀕其在四方¶
自葉流根　金錫圭璧之所在瓦石草木被其光澤¶
餘膏所燭常分無盡之光蒙霧而行坐獲不知之潤(並/東)¶
(坡/集)桃李終不言朝露借恩光(山/谷)¶
<pb:KR3k0025_WYG_072-3a>¶
　　　僥倖¶
經小人行險以僥倖(記中/庸)㒺之生也幸而免(語/)¶
子千金之珠在九重之淵驪龍頷下子能得者必遭其¶
睡也(列/子)料虎頭編虎鬚幾不免虎口哉(莊/子)宋王而寤子¶
為虀粉(莊天/下)若逐野獸而皆有分肉之心(太公/武韜)以百誕¶
成一信　佐祭者得嘗(並淮/南子)魏田父得玉徑尺以告鄰¶
人隣人詐之曰此怪石也蓄之非利其家田父猶豫以¶
歸置於廡下其玉明照一室大怪遽棄之於野隣人取¶
<pb:KR3k0025_WYG_072-3b>¶
之以獻魏王魏王召玉工相之曰此無價寳魏王賜獻¶
玉者千金長食上大夫禄(尹文/子)¶
史孔子曰賜不幸言而中是使賜多言也(左定十/五年)叔孫¶
通曰我幾不脱於虎口(史本/傳)郭解適有天幸窘急常得¶
脱若遇赦(史游/俠傳)龎涓曰遂成䜿子之名(史/記)楚葉公子髙¶
曰以險徼倖者其求無饜(左哀/十六)無徳而富貴謂之不幸¶
(漢/書)據徼乘邪以求一日之富貴(班固/叙傳)為惡未始不及於¶
凶幸而免者亦時有焉(唐武/后賛)唐昌儀為洛陽令請囑無¶
<pb:KR3k0025_WYG_072-4a>¶
不從嘗早朝有選人姓薛以金五十兩并狀邀其馬而¶
賂之昌儀受金至朝堂以狀授天官侍郎張錫數日錫¶
失其狀以問昌儀昌儀罵曰不了事人我亦不記但姓¶
薛者即與之錫懼僥倖退索在銓姓薛者六十餘人悉¶
留注官(通鑑唐/武后)竈下養中郎將爛羊胃騎都尉爛羊頭¶
關内侯(東漢/劉𤣥)宋張瓌以百口一擲出手得盧(通鑑/宋紀)¶
傳記桓温伐蜀敗於笮橋衆懼欲鳴退鼓吏誤鳴進鼓¶
於是攻之李勢大潰乃以衆降(孔氏/雜記)¶
<pb:KR3k0025_WYG_072-4b>¶
集出萬有一危之塗以為娛(司馬長卿/諌獵書)¶
本朝庶幾徼倖不種而獲　偶然連六鼇便為此手妙¶
治病不知其所當用之藥而百藥皆試以僥倖於一物¶
之中譬如匠慶之山而得成簴豈可常也哉(東/坡)¶
　　　觸類¶
經引而伸之觸類而長之天下之能事畢矣(易/)刑于寡¶
妻至於兄弟以御於家邦(詩/)愛親者不敢惡於人敬親¶
者不敢慢於人　資於事父以事母而愛同資於事父¶
<pb:KR3k0025_WYG_072-5a>¶
以事君而敬同(孝/經)貴老為其近於親也(記/)子貢曰回也¶
聞一以知十賜也聞一以知二(論/語)¶
子老吾老以及人之老㓜吾㓜以及人之㓜　人能充¶
無欲害人之心而仁不可勝用也人能充無穿窬之心¶
而義不可勝用也人能充無受爾汝之實無所往而不¶
為義也　推恩足以保四海不推恩無以保妻子古之¶
人所以大過人者無他焉善推其所為而已矣(孟/子)通於¶
一而萬事畢(莊/子)見瓶中之氷而知天下之寒(淮南子/兵畧)見¶
<pb:KR3k0025_WYG_072-5b>¶
窾木浮而知為舟見飛蓬轉而知為車見鳥跡而知著¶
書以類取之(淮南/子)¶
史求忠臣必於孝子之門(通鑑漢/武帝)推㣲達著尋端究緒¶
履霜知冰踐露知暑(蔡邕傳/釋誨)見瓶水凍而知天下之寒¶
嘗肉一臠而識鑊中之味物有其類可推而釋(北史崔/浩傳)¶
傳記覩一字於句中反三隅於字外(史/通)¶
集求忠臣於孝子求良婦於罵己食子盡節也推其忍¶
可以疑心放麛違命也推其仁可以屬國(劉賔客互見/因小見大)¶
<pb:KR3k0025_WYG_072-6a>¶
本朝放麛違命也而推其仁則可以託國食子狥君也¶
而推其不仁則至於殺君(欒城/集)¶
　　　持久¶
經聖人久於其道而天下化成(易/)誰夙知而暮成(詩/)悠久¶
所以成物也(中/庸)子曰善人為邦百年亦可以勝殘去殺¶
矣子曰茍有用我者期月而已可也三年有成　子曰¶
無欲速　欲速則不達(論/語)¶
子大器晩成(老/子)美成在久　真積力久(荀/子)¶
<pb:KR3k0025_WYG_072-6b>¶
史天地之功不可倉卒艱難之業當累日也(東漢朱/浮論)大¶
才當晚成(東漢馬/援傳)非若京房劉邵之法校其米鹽之課¶
責其旦夕之効也(通鑑魏/明紀)慕容農謂慕容垂曰取果於¶
未熟與自落不過旬日之間然其難易美惡相去逺矣¶
(通鑑晉紀互/見間不容髪)盧懐慎曰子産賢者也為政累年而後成¶
(唐/書)崔周度曰魯詩書之國自伯禽以來不能伯諸侯然¶
以禮義守之可以長世(通鑑周/太祖)¶
集嘉榖不夏熟大器當晚成　干將百煉其良可用和¶
<pb:KR3k0025_WYG_072-7a>¶
璞三獻而其寳乃真(歐陽/詹)養材三十年方成棟梁姿(白/侍)¶
(郎/)¶
本朝東坡試中制科英宗便欲授知制誥相國韓公曰¶
蘇軾之才逺大之器也他日自當為天下用要在朝廷¶
培養之使天下莫不歸慕降伏皆欲朝廷進用然後取¶
而用之則人人無復異辭矣(李薦/談記)¶
　　　怱遽¶
史相見日淺卒卒無須㬰之間(西漢司/馬遷傳)事薄遽(注薄廹/也遽速)¶
<pb:KR3k0025_WYG_072-7b>¶
(也西漢/嚴助傳)王彪之謂殷浩曰奈何無故怱怱先自猖蹶(通/鑑)¶
(晉穆/紀)¶
傳記匆州里所建旗所以趣民故遽稱怱怱(説/文)世稱匆¶
匆不知所由據説文匆者州里之旗所以趣民事故怱¶
遽者稱為匆匆(北齊顔/氏家訓)¶
　　　躐等¶
子位卑而言髙罪也(孟/子)位卑而圖大(孔叢/子)¶
史猶未能操刀而使割也譬如田獵射御貫則能獲禽若¶
<pb:KR3k0025_WYG_072-8a>¶
未嘗登車射御則敗績厭覆是懼何暇思獲(左/傳)以匹夫¶
徒歩之人而超九卿之位非所以重國家而尊社稷也¶
(西漢朱/雲傳)¶
集陵邁超越不拘資次(于令升/晉總論)¶
　　　乘間¶
經心中斯須不和不樂而鄙詐之心入之矣外貌斯須¶
不莊不敬而慢易之心入之矣(禮/記)¶
史羣小窺見間隙縁飾文字巧言醜詆流言飛文譁於¶
<pb:KR3k0025_WYG_072-8b>¶
民間(通鑑漢/文紀)間隙一開則邪人動心(後漢互/見嫌隙)百家衆氏¶
投間而作(後漢延/篤傳)上初踈外宦官親任朝士而張渉以¶
儒學入侍薛邕以文雅登朝繼以贓敗宦官武將得以¶
藉口曰南牙文臣贓動至巨萬而謂我曹濁亂天下豈¶
非欺罔耶於是上心始疑不知所以倚仗矣(通鑑唐/徳宗紀)妖¶
禽孽狐當晝則伏自如得夜乃為之祥(唐封/倫賛)¶
集白鶴未輕舉衆鳥争浮沉(孟東/野)¶
本朝譬如深淵大澤龍亡而虎逝則變怪雜出舞鰌鱓¶
<pb:KR3k0025_WYG_072-9a>¶
而號狐狸(東坡/集)物必先腐也而後蟲生之人必先疑也¶
而後讒入之(東坡/文)¶
　　　首亂¶
經無拳無勇職為亂階　誰生厲階至今為梗(詩/)¶
史晉國有命始禍者死(左定/十三)秦失其政陳渉發迹諸侯¶
作難風起雲蒸天下之禍自渉發難(太史公/自序)奮臂為天¶
下倡始(西漢張/耳傳)楚首事(西漢陳/勝傳)公孫𢎞曰主父偃本首¶
惡陛下不誅偃無以謝天下(通鑑漢/武紀)戰國一百三十六¶
<pb:KR3k0025_WYG_072-9b>¶
載劉元海為之禍首(元海自晉惠帝/時稱漢見晉書)表章署用輙使首¶
名附下罔上奸以事君(東漢孔/融傳)當為誅始(選内/史表)吳楚唱¶
謀(選六/代論)¶
　　　蒙蔽(附壅遏/)¶
子兩葉蔽目不見泰山兩豆塞耳不聞雷霆(鶡冠/子)¶
史上下相蒙(左僖二/十四年)屏王之耳目使不聰明(左昭二/十年)章¶
邯使長史欣請事咸陽留司馬門三日趙髙不見(史記/項羽)¶
(紀/)郎中令趙髙恃恩專恣以私怨誅殺人衆恐大臣入¶
<pb:KR3k0025_WYG_072-10a>¶
朝奏事言之乃説二世曰天子所以貴者但以聲聞羣¶
臣莫得見面故也且陛下富於春秋未必盡通諸事今¶
不如深拱禁中與臣及侍中習法者侍事事來有以¶
揆之如此則大臣不敢奏疑事　李斯就獄乃從獄中¶
上書書上趙髙使吏棄去不奏曰囚安得上書髙皆妄¶
為反辭以相傅㑹(通鑑/秦紀)壅閼不得聞(西漢中山/靖王傳)壅於上¶
聞(西漢武/帝紀)髙門去省户數十歩求見出入二年未省欲¶
使海瀕仄陋自通逺矣(西漢鮑/宣傳)虗美熏心實禍蔽塞(漢/書)¶
<pb:KR3k0025_WYG_072-10b>¶
鄱陽王範宻啟侯景謀反時上以邊事專委朱异動靜¶
皆關之异以為必無此理(通鑑梁/髙祖紀)楊義臣破降河北賊¶
數十萬上曰我初不聞賊頓如此義臣破降何多也虞¶
世基對曰小竊雖多未足為慮侍御史韋雲起劾奏世¶
基及裴藴四方告變不即奏聞賊數實多裁减言少(通/鑑)¶
(隋煬/帝紀)上欲廣求天下之士命通一藝以上皆詣京師李¶
林甫恐草野之士對策斥言其姦惡建言舉人多卑賤¶
愚瞶恐有俚言汚濁聖聽乃令郡縣長官精加試練灼¶
<pb:KR3k0025_WYG_072-11a>¶
然超絶者具名送省委尚書覆試　上憂雨傷稼國忠¶
取禾之善者獻之曰雨雖多不害稼也上以為然　上¶
過便橋老父郭從謹進言曰闕門之外陛下皆不得而¶
知九重嚴邃區區之心無路上達事不至此臣何由得¶
覩陛下之面而訴之乎(通鑑唐/𤣥宗紀)元載專權恐奏事者攻¶
訐其私乃請百官凡論事皆先白長官長官白宰相然¶
後奏聞顔真卿上䟽以為論事者先白宰相是自掩其¶
耳目也太宗署司門式云其無門籍人有急奏者皆令¶
<pb:KR3k0025_WYG_072-11b>¶
門司與仗家引奏無得關礙所以防壅閉也天寳以後¶
李林甫為相深疾言者道路以目上意不下逮下情不¶
上達蒙蔽喑嗚卒成幸蜀之禍陵夷至于今日其所從¶
來者漸矣(通鑑唐/代宗紀)軒陛之間且未得諭宇宙之廣何由¶
自通(通鑑唐/穆宗紀)鮮于仲通討南詔大敗士卒死者六萬人¶
仲通僅以身免楊國忠掩其敗狀乃叙其戰功李宓擊¶
南詔被擒全軍皆沒國忠隠其敗更以捷聞(舊唐/書)昧離¶
婁之目則天地四方之位不分充子野之耳則雷霆蒼¶
<pb:KR3k0025_WYG_072-12a>¶
蠅之聲莫辨(房𤣥齡/奏議)以百口百心之讒諂蔽兩耳兩目¶
之聰明(唐𤣥/宗讃)有言朱泚為亂兵所立盧杞切齒曰朱泚¶
忠直羣臣莫及臣請以百口保其不反帝以為然泚自¶
將逼奉天(舊唐/書)魏徴曰秦二世隠藏其身以信趙髙天¶
下潜叛而不得聞梁武信朱异侯景向闕而不得聞隋¶
煬帝信虞世基賊徧天下而不得聞故曰君能兼聽則¶
姦人不壅蔽而下情通矣(新唐書/本傳)裴度曰天顔不咫尺¶
此尚未能决千里單言可悟聖聽哉(唐書/本傳)¶
<pb:KR3k0025_WYG_072-12b>¶
集蔽晦君之聰明兮虗惑誤又以欺　浮雲陳而蔽晦¶
兮使日月之無光(楚/辭)¶
　　　間諜¶
子用間有五有因間有内間有反間有死間有生間(孫/子)¶
史昌他亡西周之東周盡輸西周之情西周大怒馮旦¶
曰臣能殺之君與金三十斤馮旦使人操金與書間遺¶
昌他曰事可成勉成之不可成亟亡事久且泄毋令身¶
死東周立殺昌他(戰國/策)項王與范増急圍滎陽漢王患¶
<pb:KR3k0025_WYG_072-13a>¶
之乃用陳平計間項王項王使者來為太牢具欲進之¶
見使者佯驚愕曰吾以為亞父使者乃項王使者更持¶
去以惡食食項王使者使者歸報項王項王乃疑范増¶
與漢有私稍奪之權(史記項羽紀互/入反鋒而用)漢王與陳平金四¶
萬斤以間踈楚君臣(史記漢/髙紀)秦穆公問内史廖曰由余¶
賢戎人寡人之害奈何廖曰戎王處辟匿未聞中國之¶
聲君試遺其女樂為由余請以䟽其間留而莫遣以失¶
其期戎王怪之必疑由余君臣有隙乃可虜也穆公以¶
<pb:KR3k0025_WYG_072-13b>¶
女樂二八遺戎王戎王受而悦之終年不還於是秦乃¶
歸由余由余數諫不聽穆公又數使間要由余遂去降¶
秦(史記/秦紀)秦攻趙趙亷頗堅壁以待秦數挑戰趙兵不出¶
趙王數讓頗秦相使人行千金趙為反間曰秦之所惡¶
獨懼馬服君子趙括將耳亷頗易與且降矣趙王怒頗¶
不戰又聞反間之言因使趙括代亷頗括敗卒四十萬¶
人降武安君(史白/起傳)魏公子無忌威振天下秦王患之行¶
金毁公子於魏王曰諸將徒聞魏公子不聞魏王公子¶
<pb:KR3k0025_WYG_072-14a>¶
亦欲因此時定南面而王數使反間偽賀公子得立為¶
魏王未也魏王自聞其毀不能不信後果使人代公子¶
將(史本/傳)燕惠王自為太子時嘗不樂於樂毅齊將田單¶
聞之乃縱反間於燕曰齊城不下者兩城耳然所以不¶
早㧞者聞樂毅與燕新王有隙欲連兵且留齊南面而¶
王齊齊之所患惟恐他將之來惠王已疑樂毅得齊反¶
間乃使騎刼代將(史樂/毅傳)趙李牧大破秦軍秦多與趙王¶
寵臣郭開金為反間言李牧欲反趙乃使顔聚代牧捕¶
<pb:KR3k0025_WYG_072-14b>¶
斬之(史本/傳)¶
　　　分謗¶
史韓獻子將斬人郤獻子馳將救之至則既斬之矣郤¶
子使速以狥告其僕曰吾以分謗也(左成/三年)宋城謳者曰¶
澤門之晢實興我役邑中之黔實慰我心子罕聞之親¶
執扑以行築者而抶其不勉者乃止(左/傳)分謗生民(宣十/二年)¶
韓厥曰事之不捷惡有所分與其專罪六人同之不猶¶
愈乎(左/傳)毋令獨蒙惡聲(史記蘇秦傳/賛見辨白)陳寔為功曹掾中¶
<pb:KR3k0025_WYG_072-15a>¶
常侍侯覽託太守髙倫用吏倫教署為文學掾寔知非¶
其人懐檄請見曰此人不宜用而侯常侍不可違寔乞¶
從外署倫從之鄉論怪其非舉倫後為人言曰吾前為¶
侯常侍用吏陳君宻持教還而於外白署比聞議者以¶
此少之咎由故人畏憚彊禦陳君可謂過則稱己者也¶
寔故自引愆聞者方歎息(東漢本傳互/見事久論定)¶
傳記忠臣令誹在已譽在上宋君奪民時以為臺而民¶
非之無忠臣以掩盖之也子罕執扑為司空民非子罕¶
<pb:KR3k0025_WYG_072-15b>¶
而善其君齊桓公宫中七市女閭七百國人非之管仲¶
為三歸之家以掩桓公之非自傷於民也春秋記臣弑¶
君皆大臣之見譽者也大臣得譽非國家之美(戰國/策)¶
本朝妖尼為鬼所憑言事或騐士庶輻湊事之後以傳¶
習妖教下獄詔差官按之得諸公書自韓曽之下皆有¶
之文潞公獨無上問其故公曰臣但不知耳知之亦當¶
有書時人美其分謗(温公/日録)晏元獻公曰臣非不樂宴遊¶
者若有錢亦須往但無錢不能出耳(筆/談)¶
<pb:KR3k0025_WYG_072-16a>¶
　　　推惡¶
經季氏將伐顓臾冉有季路見於孔子曰季氏將有事¶
於顓臾孔子曰求無乃爾是過與夫顓叟昔者先王以¶
為東蒙主且在邦域之中矣是社稷之臣也何以伐為¶
冉有曰夫子欲之吾二臣者皆不欲也(論/語)¶
子人死則曰非我也歳也是何異於刺人而殺之曰非¶
我也兵也　孟子之平陸謂其大夫曰子之持㦸之士¶
一日而三失伍則去之否乎曰不待三然則子之失伍¶
<pb:KR3k0025_WYG_072-16b>¶
也亦多矣凶年饑歳子之民老羸轉於溝壑壯者散而¶
之四方者幾千人矣曰此非距心之所得為也(孟/子)¶
史公孫敖深入匈奴迎李陵敖軍無功還因曰捕得生¶
口言李陵教單于馬兵以備漢軍故臣無所得上於是¶
族陵家(通鑑漢武/紀又嫁禍)桓温伐燕不利温深耻䘮敗乃歸罪¶
於真奏免真為庶人(通鑑晉海/西公紀)¶
　　　解紛¶
子梁鱣年三十未有子欲出其妻商瞿曰吾恐子自晩¶
<pb:KR3k0025_WYG_072-17a>¶
生耳未必妻之過從之二年而有子(家/語)今有同室之人¶
鬬者救之雖被髪纓冠而往救之可也　猶解倒懸也¶
(孟/子)解其紛(老/子)昔市南宜僚弄丸而兩家之難解(莊/子)¶
史如熱之有濯也濯以救熱何患之有(左襄三/十一年)談言㣲¶
中亦可以解紛(史滑/稽傳)魯仲連曰所貴乎天下之士者為¶
人排難解紛(史本/傳)里婦亡肉姑以為盗姑逐之婦所善¶
里母曰我令而家追女矣即束緼請火於亡肉家曰昨¶
暮夜犬爭肉相殺請火治之亡肉家遽追呼其婦(西漢/蒯通)¶
<pb:KR3k0025_WYG_072-17b>¶
(傳/)上曰先帝置孟舒雲中十餘年虜常一入孟舒不能¶
堅守無故士卒戰死數百人田叔曰孟舒知士卒敝不¶
忍出言士卒爭臨城死敵如子為父以故死者數百人¶
孟舒豈敺之哉上覆召舒為雲中守(本/傳)魯連辨言而退¶
秦包胥單辭以存楚(後漢崔/駰傳)黨事起賈彪謂同志曰吾¶
不西行大難不解即入闗設方畧天子為之大赦(袁崧/後漢)¶
(書/)謀解時紛(三國名/臣賛)謝安為王國寳所讒孝武召桓伊¶
飲讌安侍坐伊撫筝而歌怨詩曰為君既不易為臣良¶
<pb:KR3k0025_WYG_072-18a>¶
獨難忠信事不顯乃有見疑患周旦佐文武金縢功不¶
刋推心輔王政二叔反流言安泣下沾衿乃越席而就¶
之捋其鬚曰使君於此不凡帝甚有愧色(晉桓/伊傳)孫亮出¶
西苑方食生梅使黄門至中藏取蜜漬梅蜜中有鼠屎¶
召主藏吏吏叩頭亮問吏曰黄門從汝求蜜耶向求實¶
不敢與黄門不服侍中刁𤣥張邠啟黄門藏吏辭語不¶
同請付獄推亮曰此易知耳令破鼠屎裡燥亮大笑謂¶
𤣥邠曰若久在蜜中中外當俱濕今裏燥必黄門所為¶
<pb:KR3k0025_WYG_072-18b>¶
黄門首服左右莫不驚悚(吳歴互/見致察)帝詔允謂曰國書皆¶
浩作否曰先帝紀及今紀臣與浩同作然而臣多於浩¶
帝大怒曰此甚於浩安有生路景穆曰天威嚴重允迷¶
亂失次耳臣向問皆云浩作允竟得免(北史髙/允傳)孫子答¶
齊威王曰解雜亂紛糾者不控拳救鬬者不摶撠批亢¶
擣虗形格勢禁則自為解耳(通鑑/周紀)槐里令朱雲上書曰¶
臣願賜尚方斬馬劍斬佞臣一人頭以厲其餘上問誰¶
也對曰安昌侯張禹上大怒御史將雲下雲攀殿檻折¶
<pb:KR3k0025_WYG_072-19a>¶
雲呼曰臣得下從龍逢比干遊於地下足矣未知聖朝¶
何如耳御史遂將雲去左將軍辛慶忌免冠解印綬叩¶
頭殿下曰此臣素著狂直於世使其言是不可誅其言¶
非固當容之臣敢以死爭慶忌叩頭流血上意解然後¶
得已(通鑑漢成紀/互見忠鯁)袁術遣將紀靈等攻𤣥徳求救於布¶
布謂靈等曰𤣥徳布弟也為諸君所因故來救之布性¶
不喜合鬬喜解鬬耳乃今軍候植㦸於管門布彎弓顧¶
曰諸君觀布射㦸小枝中者當各解兵不中可留决鬬¶
<pb:KR3k0025_WYG_072-19b>¶
布即一發正中㦸支靈等皆驚言將軍天威也(通鑑/漢紀)諸¶
葛亮曰如何禁止孝直使不得少行其意(漢獻/帝紀)應奉上¶
䟽曰馮緄前討蠻荆均吉甫之功劉祐數臨督師有不¶
吐茹之節李膺著威幽并遺愛度遼今三垂蠢動王旅¶
未振乞原膺等以備不虞書奏乃悉免其刑久之李膺¶
復拜司𨽻校尉(漢桓/帝紀)孫權欲斬蘇飛甘寧為權言飛疇¶
昔舊恩寧不值飛固已捐骸於溝壑不得致命於麾下¶
今飛罪當夷戮特從將軍乞其首領權感其言謂曰今¶
<pb:KR3k0025_WYG_072-20a>¶
為君置之(獻帝/紀)初大司馬冏疑中書郎陸機為趙王倫¶
擬禪詔収欲殺之大將軍穎為之辨理得免死因表為¶
平原内史(晉恵/帝紀)解鬬不可以不離(唐徳/宗紀)辛京杲以私忿¶
杖殺部曲有司奏京杲罪當死上將從之李忠臣進曰¶
京杲當死久矣上問其故忠臣曰京杲諸兄弟皆戰死¶
獨京杲至今尚存故以為當死久矣上憫然左遷京杲¶
諸王傅忠臣乘機救人多此類(諸王/傳)議者言韓滉脩石¶
頭城隂蓄異志上疑以問李泌泌退遂上章請以百口¶
<pb:KR3k0025_WYG_072-20b>¶
保滉　妖僧李軟奴謀作亂其黨告之上命捕送内侍¶
省推之李晟聞之遽仆於地曰晟族滅矣李泌問其故¶
晟曰晟新罹謗毁中外有家人千餘若有一人在其黨¶
中則兄亦不能救矣泌乃宻奏大獄一起所連引必多¶
外間人情恟懼請出付臺推上從之朝廷之臣無連及¶
者(唐徳/宗紀)杜兼誣奏李藩於張建封之薨摇動軍情上大¶
怒宻詔杜祐使殺之祐素重藩懐詔旬日不忍發因引¶
藩出詔示藩藩神色不變祐曰君慎勿出口吾已宻論¶
<pb:KR3k0025_WYG_072-21a>¶
用百口保君矣召藩詣長安上見藩儀度安雅乃曰此¶
豈為惡者耶即除祕書郎(唐徳宗紀互/入轉禍為福)權善才范懷義¶
誤砍昭陵柏罪當除名上特命殺之狄仁傑奏二人罪¶
不當死上曰善才等砍陵柏我不殺則為不孝仁傑固¶
執不已上作色命出仁傑曰犯顔直諫自古以為難臣¶
以為遇桀紂則難遇堯舜則易張釋之有言設有盗長¶
陵一抔土陛下何以處之今以一株柏殺二將軍後代¶
謂陛下為何如臣不敢奉詔者恐陥陛下於不道且羞¶
<pb:KR3k0025_WYG_072-21b>¶
見釋之於地下故也上怒稍解二人除名流嶺南(唐髙/宗紀)¶
(互入轉/移人心)韋嗣立承慶之異母弟也母王氏遇承慶甚酷¶
每杖承慶嗣立必解衣請代母不許輙私自杖母乃為¶
之漸寛(唐武后紀/互入兄弟)處士韋月將上書言武三思潜通宫¶
掖上大怒命斬之宋璟奏請推按曰必欲斬月將請先¶
斬臣不然臣終不敢奉詔(唐中/宗紀)勅曰王衍一行並從殺¶
戮已印畫樞宻使張居翰就殿柱揩去行字改為家字¶
(後唐明宗紀/互入求援)竇建徳䧟京城執户曹何東張𤣥素將殺¶
<pb:KR3k0025_WYG_072-22a>¶
之縣民千餘人號泣請代其死曰户曹清慎無比大王¶
殺之何以勸善(唐髙/祖紀)張九齡事無細大皆力爭惠妃泣¶
訴於上曰太子固結黨與將害妾母子亦指斥至尊上¶
大怒以語宰相欲皆廢之九齡曰太子天下本不可動¶
摇昔晉獻公聽驪姬之讒殺申生國乃大亂漢武帝信¶
江充之誣罪戾太子京城流血晉惠帝用賈后之譛廢¶
愍懐太子中原塗炭隋文帝納獨孤后之言廢太子勇¶
立煬帝遂失天下由此觀之不可不慎陛下必欲為此¶
<pb:KR3k0025_WYG_072-22b>¶
臣不敢奉詔故訖九齡罷相太子得無動(唐𤣥/宗紀)李徳裕¶
為兵部尚書初李宗閔與徳裕有隙及徳裕還自西川¶
上注意甚厚朝夕且為相宗閔百方沮之不能杜悰嘗¶
詣宗閔曰悰有一策可平宿憾恐公不能用宗閔曰何¶
如悰曰徳裕有文學而不由科第常用此為慊若使之¶
知舉必喜矣宗閔黙然有間曰更思其次悰曰不則用¶
為御史大夫宗閔曰此則可矣悰乃詣徳裕徳裕迎揖¶
曰公何為訪此寂寥悰曰靖安相公令悰達意即以大¶
<pb:KR3k0025_WYG_072-23a>¶
夫之命告之徳裕驚喜泣下曰此大門官小子何足以¶
當之(通鑑唐/文宗紀)劉仁軌運糧失船李義甫使袁異式鞠之¶
具獄以聞義甫言於上曰不斬仁軌無以謝百姓舍人¶
源直心曰海風暴起非人力所及乃除名(通鑑唐/髙祖)¶
集解疑釋結　解紛挫鋭(選薦/士表)¶
本朝白樂天為王涯所讒謫江州司馬甘露之禍樂天¶
有詩云當君白首同歸日是我青衫獨往時不知者以¶
為幸亡樂天豈幸人之禍者哉葢非也(仇池/筆記)¶
<pb:KR3k0025_WYG_072-23b>¶
　　　捄弊¶
經國奢則示之以儉國儉則示之以禮(禮/記)¶
子掃地而求更新(文/子)¶
史除煩解嬈(西漢晁/錯傳)破觚為圜斵琱為璞(酷吏/傳)興滯補¶
弊舉其偏以補其弊　為政不行甚者必變而更化之¶
乃可理也(董仲/舒策)譬兩衣敗壊以一相補猶有完若不如¶
此將兩無所保(東漢虞/翊傳)補綻破壊枝柱邪傾(東漢崔/寔傳)治¶
荒剔蠧　反刓以樸剗偽以真　自晉訖隋佛老顯行¶
<pb:KR3k0025_WYG_072-24a>¶
聖道不斷如帶諸儒倚天下正議助為怪神愈獨喟然¶
引聖争四海之惑雖蒙訕笑跲而復奮始若未之信卒¶
大顯於時(韓愈/傳)鄭覃救世之弊在責實(唐/書)三王之道所¶
祖不同非其相反將以救溢扶衰所遭之變然也夏尚¶
忠殷尚質周尚文者所繼之救當用此也(通鑑漢/武紀)凡欲¶
拯其弊須求致弊之由時弊則但理其時法弊則合革¶
其法(唐太/宗紀)開元中天下鑄錢七十餘爐歳八百萬今纔¶
十餘爐歳八十五萬又積於商賈之室流入四夷又大¶
<pb:KR3k0025_WYG_072-24b>¶
歴以前淄青原魏博貿易雜用鉛鐵嶺南雜用金銀丹¶
砂象齒今一用錢如此則錢焉得不輕今宜使天下輸¶
税課者皆用榖帛廣鑄錢而禁滯積及出塞者則錢日¶
滋矣(唐穆/宗紀)¶
集八州之人前所不便及所願欲而不得者公至之日¶
皆罷行之大者驛聞小者立變春生秋殺陽開隂閉令¶
修於户庭數月之間而人自得於湖山千里之外(韓文/新修)¶
(滕王/閣記)補苴鏬漏(進學/解)韓愈轉吏部侍郎凡令史皆不鎖¶
<pb:KR3k0025_WYG_072-25a>¶
聽其出入或問公公曰人所以畏鬼者以其不能見也¶
鬼如可見則人不畏矣選人不得見令史故勢重聽其¶
出入故勢輕(皇甫湜作/韓愈墓誌)公之來思如古醫之治劇病宜¶
先頥養氣還神復(劉賔/客)百祀之弊一朝而去(唐文/粹)¶
本朝三聖既沒邪詖幅裂鼎沸莫敢誰何孔子出焉氣¶
足以壓其聲燄量足以吞其區穴排異如摧枯拉朽引¶
同如川流海㑹(崇安靈傳/論鳴道集)¶
　　　坐視¶
<pb:KR3k0025_WYG_072-25b>¶
經燎之方揚寧或滅之　發言盈庭誰敢執其咎(詩/)危¶
而不持顛而不扶(論/語)¶
子嫂溺不援是豺狼也(孟/子)觀孺子之入井非仁者之意¶
視瞽人之觸柱非兼愛之意(抱朴/子)¶
史人溺不拯則非人也(東漢崔/駰傳)視漏弗填恣傾弗支(唐/崔)¶
(羣/傳)政令玩垢上下懈隋(通/鑑)¶
集懐道以迷國佯愚而不言顛則不能扶危則不能安¶
(楚/辭)有觀溺於水而爇於火者有可救之道而終莫之救¶
<pb:KR3k0025_WYG_072-26a>¶
也(韓/文)今陽子實一匹夫在位不為不久矣聞天下之得¶
失不為不熟矣天子待之不為不加矣而未嘗一言及¶
於政視政之得失若越人視秦人之肥瘠忽焉不加喜¶
戚於心問其官則曰諫議也問其禄則曰下大夫之秩¶
也問其政則曰我不知也有道之士固如是乎哉(韓/文)凡¶
吏於土者葢民之役非以役民而已也凡民之食於土¶
者出其什一傭乎吏使司平於我也今受其直怠其事¶
者天下皆然豈惟怠之又從而盗之向使傭一夫於家¶
<pb:KR3k0025_WYG_072-26b>¶
受若直怠若事又盗若貨器則必甚怒而黜罰之矣(栁/文)¶
　　　知本¶
經獺祭魚豺祭獸(互入㣲/小有知)鷹祭鳥(互見㣲/小有知)禮不忘其本¶
古人有言曰狐死正丘首仁也　君子已孤不更名¶
三王之祭川也皆先河而後海或源也或委也此之謂¶
務本(禮記源泉之所出/也委流所聚也)¶
子我不忍以夫子之道反害夫子(孟/子)清酤之美始於耒耜¶
黼黻之美始於杼軸(淮南/子)¶
<pb:KR3k0025_WYG_072-27a>¶
史言稱先職不背本也不背本仁也(左成/九年)子雖齊聖不¶
先父食(左文/二年)封平為户牖侯平辭曰非魏無知臣安得¶
進上曰若子可謂不背本矣(陳平/傳)宋髙祖㣲時躬耕於¶
丹徒及受命耕耨之具頗有存者皆令藏之以留於後¶
(南史/本紀)周盤龍自平北將軍為散騎常侍武帝戲之曰卿¶
着貂蟬何如兠鍪對曰此貂蟬從兠鍪中出耳(齊/書)孫拯¶
門人費卿宰意二人詣獄明拯寃拯曰吾義不負二陸¶
死自吾分卿何為爾邪曰君既不負二陸僕又安可負君¶
<pb:KR3k0025_WYG_072-27b>¶
(通鑑晉/惠紀)張超曰子源天下義士終不背本(漢獻/帝紀)上至顯¶
仁宫曰朕昔過此買飯而食僦舍而宿今供頓如此豈¶
猶得言不足乎(唐太/宗)王師範曰吾敬桑梓所以教子孫¶
不忘本也(唐僖/宗)初秦王大箭射却突厥後遺大弓一大¶
箭五世保之郊祀必陳儀物之首以識武功(唐書互/入功業)¶
傳記食其食者不毁其器䕃其樹者不折其枝(韓詩/外傳)服¶
一彩則念女功勞御一榖則恤農夫勤(世要/語)¶
集敢背惠而忘初(禰正/平賦)弱之肉强之食今吾與文暢安¶
<pb:KR3k0025_WYG_072-28a>¶
居而暇食優游以生死與禽獸異者寧可不知其所自¶
也　孰豐其川不羡其源(韓/文)終朝美飽食終歳好衣裳¶
好衣美食有來處亦須慙愧桑𢎞羊　霜降水返壑風¶
落木歸山　茍無先徳孰啟後昆(白侍/郎)茍含天地秀皆¶
是天地身　誰言寸草心報得三春暉(孟/郊)¶
本朝或勸狄青去鬢間字曰吾所以至此者以是耳¶
范忠宣公貶永州公之諸子欲以忠宣與司馬公議役¶
法不同求歸白公公曰吾用君實薦以至宰相同朝議¶
<pb:KR3k0025_WYG_072-28b>¶
事不合則可汝輩以為今日之言不可也有愧而生不¶
若無愧而死(聞見/録)向來一瓣香敬為曽南豐(後山/集)¶
　　　忘本¶
子逢蒙學射於羿盡羿之道思天下惟羿為愈己於是¶
殺羿(孟/子)紀昌學射於飛衛既盡衛之功乃謀殺衛(列/子)貴¶
明珠而賤淵潭愛和璧而惡荆山而不知淵潭者明珠¶
之所自出荆山者和璧之所由生也(抱朴/子)食榖而鄙田¶
衣帛而笑蠶是惑也(陳子/要言)冰生於水而冰遏水烟生於¶
<pb:KR3k0025_WYG_072-29a>¶
火而烟鬱火(劉/子)¶
史諺所謂庇焉而縱尋斧焉者也(左傳文/公七年)因人之力而¶
敝之不仁(左僖三/十年)皇甫酈曰近者董公之强將軍所知¶
也吕布受恩而反圖之(通鑑漢/獻帝紀)左雄薦周舉為尚書雄¶
舉馮直坐賍舉以此劾奏雄雄曰進君適所以自伐也¶
(通鑑順/帝紀)劉湛之入也殷景仁寔引之湛既至以景仁位¶
遇本不踰已而一旦居前意甚憤使康義毀景仁於帝¶
景仁對親舊歎曰引之令入入便噬人(通鑑晉/太祖)壊髙祖¶
<pb:KR3k0025_WYG_072-29b>¶
所居隂室床頭有土障壁上挂葛燈籠麻䋲拂侍中袁¶
顗因盛稱髙祖儉素之徳上不答獨曰田舍公得此已¶
為過矣(宋世/祖紀)李冲初薦李彪既彪自以結知人主不復¶
藉冲稍稍踈之唯公坐斂袂而已無復宗敬之意(齊明/帝紀)¶
初李徳裕執政引白敏中為翰林學士及武宗崩徳裕¶
失勢敏中乘上下之怒竭力排之使其黨李咸訟徳裕¶
罪(唐武/宗)崔洪舉郄詵詵後奏洪洪曰我舉郄丞而還奏¶
我是挽弩自射(晉崔洪傳/互見坐主)如借人之戈持之反刺(唐史/肅宗)¶
<pb:KR3k0025_WYG_072-30a>¶
(賛/)¶
集譬猶鷇卵始生翰毛而陸梁放肆顧行吠主(曹公/檄吳)禽¶
獸飽而忘恩蠭蠆養而成毒(燕公/集)凡號門生而不知恩¶
之所自者非人也　食客空多誰報恩(劉長/卿)一一口銜¶
食養得成毛衣到大啁啾解遊颺各自東西南北飛薄¶
暮空巢上羈雌獨自歸(王維/集)¶
本朝王沂公曽屢薦吕夷簡及大拜與沂公不叶(東軒/筆錄)¶
吕布事丁原則殺丁原事董卓則殺董卓劉牢之事王¶
<pb:KR3k0025_WYG_072-30b>¶
恭則反王恭事司馬元顯則反司馬元顯(欒城/集)¶
　　　知恩¶
經㣲管仲吾其被髪左衽矣(論/語)¶
子相與尸而祝之社而稷之(莊/子)震風凌雨然後知夏屋¶
之為帡幪也(揚/子)¶
史趙盾曰㣲君姬氏則臣狄人也(左/傳)㣲楚之惠不及此¶
(左僖二/十八年)㣲夫人之力不及此(左僖三/十年)㣲武子之賜不至¶
於今雖獲歸骨於晉猶子則肉之(左昭十/三年)衛寗子專公¶
<pb:KR3k0025_WYG_072-31a>¶
孫免餘請殺之公曰㣲寗子不及此(左襄二/十七年)吾見申叔¶
所謂生死而肉骨也(左/傳)解衣衣我推食食我(西漢韓/信傳)何¶
武毎奏事京師戴聖未嘗不造門謝恩(西漢何/武傳)倉卒蕪¶
蔞亭豆粥滹沱河麥飯厚意久不報(東漢馮/異傳)羊曇為謝¶
安所愛重安薨輟樂彌年行不由西州路(晉書謝/安傳)馮異¶
曰小臣不敢忘巾車之恩(通鑑光/武紀)唐李夷簡彈楊憑憑¶
立貶臨賀縣尉徐晦獨至藍田與别權徳輿曰無乃為¶
累乎晦曰布衣蒙楊公知奬今日逺謫豈得不與之别¶
<pb:KR3k0025_WYG_072-31b>¶
借如明公也日為讒人所逐晦敢自同路人乎(通/鑑)¶
傳記鮑叔死管仲舉上袵而哭之泣下如雨從者曰非¶
君臣父子也管仲曰生我者父母也知我者鮑子也士¶
為知已者死而况為之哀乎(説/苑)庾太尉少為王武子所¶
知庾過江歎王曰庇其宇下使人忘寒暑(世説/中)¶
集寸心銘佩牢(杜/詩)昔在韶州之行受命於元兄曰爾㓜¶
養於嫂䘮服必以朞今其敢忘天實臨之(韓文互/見嫂門)縱秋¶
氣之移奪終感恩於篋中(張九/齡文)受曲被之恩私如生羽¶
<pb:KR3k0025_WYG_072-32a>¶
翼報非次之㧞擢宜裂肝腸(杜牧/之)¶
本朝主人覆䕶恩豈啻一綈袍　隕首刳心自知無以¶
報稱(臨/川)此生恩未報他日目不瞑(後/山)¶
　　　報恩¶
經無徳不報(詩/)¶
史初周人與范氏田公孫尨税焉趙氏得而獻之吏請¶
殺之趙孟曰為其主也何罪止而與之田及鐵之戰以¶
徒五百人宵攻鄭師取蠭旗於子姚之幕下曰請報主¶
<pb:KR3k0025_WYG_072-32b>¶
徳(左哀/二年)晉公子重耳曰若以君之靈得反晉國晉楚治¶
兵遇於中原其辟君三舍(左傳僖/二十二)子犯曰㣲楚之惠不¶
及此退三舍辟之所以報也(左僖二/十八年)魏顆見老人結草¶
以亢杜囬杜囬躓而顛夜夣之曰余而所嫁婦人之父¶
也爾用先人之治命余是以報(左宣十/五年)晉靈公將殺趙¶
盾㐲甲而饗之初宣子田於首山舍於翳桑見靈輒餓¶
問其病曰不食三日矣食之既而為公介倒㦸以遇公¶
徒而免之問何故曰翳桑之餓人也(左/傳)初蘇秦之燕貸¶
<pb:KR3k0025_WYG_072-33a>¶
百錢為資及得富貴以百金償之徧報所嘗見徳者(史/本)¶
(傳/)范雎一飯之徳必償(史本/傳)秦亡善馬岐下野人共食¶
之三百餘人吏逐得之繆公曰君子不以畜産害人赦¶
之三百人聞秦擊晉皆推鋒爭死以報食馬之徳　朱¶
亥(魏公子/無忌客)曰所以不報謝者小禮無所用今乃臣效命¶
之秋也　趙襄子滅智伯其臣豫讓逃遁山中曰嗟乎¶
士為知己者死女為悦己者容今智伯知我我必為報¶
讎而死已報智伯則吾魂魄不愧矣(史/記)漢髙封項伯等¶
<pb:KR3k0025_WYG_072-33b>¶
四人為列侯賜姓為劉氏(先有功於漢/者西漢本紀)豫子吞炭壊形¶
以奉見異齊客隕首公門以報恩施(西漢谷/永傳)竊歎古人¶
一飯之報(東漢李/固傳)情為恩使命縁義輕(東漢朱/暉傳論)太史慈¶
避事之遼東北海太守孔融遣人詢問其母並致餉遺¶
融為管亥所圍慈單騎見融既又求救於𤣥徳得兵解¶
圍(吳/志)郄鑒嘗食周翼粟鑒薨翼追撫肓之恩解職席¶
苫心䘮三年(晉/書)隂鏗宴飲見行觴者因囬酒以授之及¶
侯景之亂鏗嘗為賊所擒救之獲免鏗問其故乃前所¶
<pb:KR3k0025_WYG_072-34a>¶
行觴者(陳/書)¶
傳記伍子胥奔吳至溧陽女子擊絮灘水上子胥¶
乞餐女子簞瓢壺漿而食之子胥去五歩顧女子已¶
投水後子胥伐楚師還過溧陽報以百金投瀨水而¶
去(吳越/春秋)隋侯曽得大蛇不殺而遣之蛇後銜明珠以¶
報隋侯(荆州/記)楊寳九歳見一黄雀為䲭梟所搏¶
墜樹下為螻蟻所困取之歸置巾箱中以黄花¶
食之百餘日毛羽成飛去夜有黄衣人以白環四枚¶
<pb:KR3k0025_WYG_072-34b>¶
與寳曰令君子孫潔白位登三公當如此數(續/齊)¶
(諧/記)韓愈㓜孤見鞠於兄嫂氏嫂卒服期䘮以報徳(祁/無)¶
(釋文公/廟記)¶
集期守死以報徳(禰正/平賦)匹夫媵婦尚能致命一餐(選與/彭寵)¶
(書/)鬼亢囘以斃秦(文/選)灰軀糜骨以甘心願(陳子/昂)結纓仗¶
劍少謝萬一剖心摩踵以報所天(江文/通賦)感君恩重許君¶
命泰山一擲輕鴻毛(李太/白)豈鮒魚之心能報東海之恩¶
　烏鳥私情得盡歡於長養犬馬㣲力誓效死以酧恩¶
<pb:KR3k0025_WYG_072-35a>¶
(白樂/天)重恩山木荅(杜牧/之)報恩如皎日(武伯/蒼)禽息之首為¶
知己而必碎豫讓之身感國士而能漆(張九/齡文)嵩岱洪恩¶
終難酧於蟻垤(駱賔/王)報徳空思奉細涓(唐文/粹)定是酧恩¶
日今朝覺命輕(王維/集)¶
　　　背恩¶
史出因其資入用其寵飢食其粟三施而無報是以來¶
也(左/傳)背施無親民所棄(左僖十/四年)晉饑秦輸之粟秦饑晉¶
閉之糴(左僖/五年)背惠食言(左僖二/十八年)王莽使安陽侯舜見太¶
<pb:KR3k0025_WYG_072-35b>¶
后后曰而屬父子宗族蒙漢家力富貴累世既無以力¶
報受人孤寄乘便利時奪取其國不復顧恩義人如此¶
者狗猪不食其餘天下豈有爾兄弟耶(通鑑漢/平帝紀)¶
集咫尺炎凉變四時(韋應/物詩)¶
本朝未乾薦禰之墨已彎射羿之弓(歐公/集)歐公之士叛¶
公於瞬息俄頃之際(東坡勤上/人詩序)¶
　　　報怨¶
經以怨報怨則民有所懲(禮/記)以直報怨(論/語)¶
<pb:KR3k0025_WYG_072-36a>¶
子趙襄子殺智伯豫讓欲報怨恐人識之乃落其齒以¶
易其貌(淮南/子)¶
史楚伍尚謂其弟員曰我能死爾能報(左僖二/十年)鄭伐宋¶
以報東門之役(左隠/五年)夫差使人立於庭茍出入必謂已¶
曰夫差而忘越王之殺而父乎則對曰唯不敢忘三年¶
乃報越(定十/四年)越伐吳王孫彌庸見姑蔑之旗曰吾父之¶
旗也不可以見讐而勿殺(左/傳)齊哀公享乎周紀侯譛之¶
襄公將復讎乎紀逺祖九世矣九世猶可以復讎乎雖¶
<pb:KR3k0025_WYG_072-36b>¶
百代可也家亦可乎不可國何以可國君一體也先君¶
之耻猶今君之耻也(公/羊)張儀為秦相為文檄楚相曰始¶
吾從若飲我不盗而璧君笞我若善守汝國我顧且盗¶
而城(史本/傳)怨毒之於人甚矣王者尚不能行之於臣下¶
况同列乎方子胥窘於江上道乞食豈嘗須臾忘郢耶¶
故隠忍就功名非烈丈夫孰能致此耶(本傳/論)勾踐曰孤¶
嘗困於㑹稽痛入骨髓日夜焦唇乾舌徒欲與吳王接¶
踵而死孤之願也(端木賜傳/互見怨恨)借力以雪父之耻(伍子/胥傳)李¶
<pb:KR3k0025_WYG_072-37a>¶
廣贖為庶人夜至霸陵尉呵止廣居無何廣拜北平太¶
守廣請覇陵尉至軍斬之(本/傳)我有積怨深怒於齊不論¶
(一作/量)輕弱而欲以齊為事(史樂/毅傳)范睢睚眦之怨必報(范/本)¶
(傳/)張良韓人秦滅韓良以家財求刺客為韓報讎得力¶
士為鐵椎重百二十斤秦始皇遊博浪沙中良與客俱¶
擊秦帝誤中副車(西漢/本傳)漢髙祖怨丘嫂之轑釜封其子¶
為羮頡侯(西漢楚/元王傳)執讎過直(西漢地理/志直當也)刷㑹稽之耻(漢/武)¶
(帝/紀)發憤快志剡手以衝讎人之胷固為俱靡而已(前賈/誼傳)¶
<pb:KR3k0025_WYG_072-37b>¶
孫秀為小吏給事潘岳而狡黠自喜岳惡其為人數辱¶
之秀常銜忿及趙王倫輔政秀為中書令岳於省内謂¶
秀曰孫令猶憶疇昔周旋不答曰中心藏之何日忘之¶
岳於是自知不免俄而秀遂告岳及石崇歐陽建謀奉¶
淮南王允齊王冏為亂誅之夷三族(晉書潘/岳傳)趙娥父為¶
李夀所殺娥乃幃車袖劍白日刺夀於都亭(魏志互見/女門婦人)¶
(才畧/二門)劉穆之好往妻兄家乞食多見辱其妻江嗣女毎¶
禁不令往後江氏有慶㑹穆之猶往食畢求梹榔江氏¶
<pb:KR3k0025_WYG_072-38a>¶
兄弟戲之曰梹榔消食君乃常飢何忽須此妻市殽饌¶
為其兄弟以餉穆之穆之為丹陽尹召妻兄弟乃令厨¶
人以金柈貯梹榔一斛進之(宋書本傳互見妻/家及施報兩失)龎涓自¶
以能不如孫臏以法斷臏兩足㳙為魏將軍伐韓韓請¶
救於齊齊田忌以孫為師㳙逐之孫子度其行暮至馬¶
陵可伏兵乃砍大樹白而書之曰龎㳙死此樹下果夜¶
至砍木下見白書以火燭之讀未畢萬弩皆發㳙乃自¶
刎曰遂成䜿子之名(通鑑/周紀)昔齊襄公復九世之讎春秋¶
<pb:KR3k0025_WYG_072-38b>¶
大之(通鑑/武紀)晁錯為御史大夫使吏按袁盎受吳王財物¶
抵罪詔勅以為庶人吳楚反錯謂丞史曰袁盎多受吳¶
王金錢言不反今果反欲治盎盎恐夜見嬰言為言吳¶
所以反願至上前口對狀嬰入言上乃召盎盎對曰方¶
今計獨有斬錯發使勅吳楚二國復其故地上曰吾不¶
愛一人以謝天下召錯斬東市(通/鑑)太子素惡西昌侯鸞¶
嘗謂子良曰我亦殊不喜此人不解其故當由其福薄¶
故也及鸞得政太子子孫無遺焉(齊太/祖紀)蹇味道素不禮¶
<pb:KR3k0025_WYG_072-39a>¶
於殿中侍御史周矩屢言其不能了事㑹羅告味道者¶
勅矩按之矩謂味道曰公責矩不了事今日為公了之¶
味道及子皆伏誅(唐武/后紀)竇參惡左司郎中李巽出為常¶
州刺史及參貶郴州巽為湖南觀察使汴州節度使劉¶
士寧遺參絹五十匹巽奏參交結藩鎮上大怒欲殺參¶
　李吉甫為相多修舊怨(唐徳/宗紀)汲黯常毁儒而觸𢎞𢎞¶
欲誅之請徙黯為右内史(漢武/紀)¶
傳記越王念欲復怨苦思勞心夜以接日夏則握火寒¶
<pb:KR3k0025_WYG_072-39b>¶
則抱冰(吳越/春秋)子胥闔廬將為之報讎使子胥伐荆子胥¶
操箠笞平王之墓曰吾先人無罪而子殺之今以此報¶
子(越絶/書)炎帝之少女名曰女娃遊於東海溺而不反化¶
為寃禽名曰精衛嘗銜西山之木石以堙於東海(山海/經)¶
上命李龜年持金花牋宣賜李白白立進清平調三篇¶
有句曰可憐飛燕倚新粧髙力士終以脱靴為耻異日¶
妃重吟前詞力士曰始謂妃子怨李白入骨髓何乃拳¶
拳如是曰何學士能辱人如斯力士曰以飛燕指妃子¶
<pb:KR3k0025_WYG_072-40a>¶
賤之甚矣上三欲命李白官卒為宫中所捍而止(楊妃/外傳)¶
集&KR1452;&KR1452;精衛銜木償寃(魏都/賦)子復父讎見於春秋見於¶
禮記又見於周官又見諸子史不可勝數未有非之者¶
也　鳥有償寃者終年抱寸誠口銜山石細心望海波¶
平渺渺功難見區區命以輕人皆譏造次我獨賞專精¶
豈計休無日惟應盡此生何慙刺客傳不著報讎名(韓/集)¶
數處報讎身不死(唐文/粹)¶
　　　事讎¶
<pb:KR3k0025_WYG_072-40b>¶
子楚以六千里為讎人役(荀/子)¶
史魯桓公十八年㑹齊侯於濼遂及文姜入齊齊侯通¶
焉公謫之齊侯享公使公子彭生乘公公薨於車(莊公/九年)¶
公及齊大夫盟於蔇十一年齊侯來迎共姬(注齊/主婚)二十¶
三年公如齊觀社二十四年哀姜至使宗婦覿用幣(左/傳)¶
秦召楚懐王㑹懐王死於秦諸侯不直秦頃襄王復與¶
秦平七年迎婦於秦復結和親(史記楚/世家)反君事讎行若¶
狗彘(西漢賈/誼傳)¶
<pb:KR3k0025_WYG_072-41a>¶
　¶
　¶
　¶
　¶
　¶
　¶
　¶
　¶
<pb:KR3k0025_WYG_072-41b>¶
　¶
　¶
　¶
　¶
　¶
　¶
　¶
　記纂淵海卷七十二¶
