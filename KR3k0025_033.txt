# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:33.797920
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷三十三
<pb:KR3k0025_WYG_033-1a>¶
欽定四庫全書¶
　記纂淵海卷三十三　　　宋　潘自牧　撰¶
　　職官部¶
　　　總東宫官¶
史漢賈誼上書曰王者於太子皆選天下端士孝弟博¶
聞有才學者以衛翼之　漢文帝拜鼂錯太子家令以¶
其辨得幸太子號曰智囊(並漢/書)漢中宗令劉向楊褒蕭¶
望之周堪以文章儒術保訓東宫(同/上)䟽廣為太子太傅¶
<pb:KR3k0025_WYG_033-1b>¶
廣兄子受為少傅宣帝置酒太子躬奉觴以為夀上甚¶
嘉之(綱/目)晉山濤為太傅講於宣武堂承步輦導太子¶
賀循字彦光為世儒宗除太子太傅命皇太子親往拜¶
之(並晉/書)¶
傳記魏明帝以後乆曠東宫官制度闕廢官司不具至¶
吳孫權即位孫登為太子兼置四友等官以諸葛恪為¶
左輔張休為右弼顧譚為輔正都尉陳袁為翼正都尉¶
是為四友(通/考)唐置詹事府以統衆務置左右二春坊以¶
<pb:KR3k0025_WYG_033-2a>¶
領諸局左春坊置左庶子二人中允二人司議郎四人¶
錄事二人左諭徳一人贊善大夫五人崇文館校書二¶
人右春坊置右庶子二人中舎人二人舎人四人錄事¶
二人右諭徳一人右贊善大夫五人通事舎人八人因¶
隋制也(通/典)¶
集鄧禹名聖方居審諭之任疏受夙望始除輔導之官¶
(于志/寜書)禮樂交錯於中發形於外是故其成也懌恭敬而¶
温文(職官/考)太傅在前少傅在後入則有保出則有師是¶
<pb:KR3k0025_WYG_033-2b>¶
以教諭而徳成也(同/上)漢擇名儒任先疏廣晉崇碩徳選¶
在山濤况當尊賢之朝宜慎太師之選(六/典)¶
本朝東宫有六傅下至率更令僕故官存而無職司至¶
道元年建儲闈除賓客二人左右庶子諭徳中舎各一¶
人並以他官兼充左右春坊鑄印置吏貟及太子登極¶
則省春坊司累朝皆然真宗在東宫建堂習射名繼照¶
堂有司當官三人　仁宗在東宫肄學建堂名為資善¶
堂有都監一人(通/考)¶
<pb:KR3k0025_WYG_033-3a>¶
　　　太子太師¶
經禮曰凡三王之教世子必以禮樂(禮/記)¶
史太子師傅古官也銀章青綬(六/典)唐太子承乾與魏王¶
泰交惡帝曰當今忠蹇無踰魏徴我遣傅太子一天下¶
之望羽翼固矣即拜太子太師徴以疾辭詔答曰漢太¶
子以四皓為助我賴公其義也公雖卧可擁全之(唐/書)唐¶
長孫無忌為太子太師同中書門下三品(唐職/林)唐顔真¶
卿改太子太師李希烈陷汝州盧杞乃諫遣真卿四方¶
<pb:KR3k0025_WYG_033-3b>¶
所信若往諭之可不勞而定詔可公卿皆失色李勉以¶
為真卿元老貽朝廷羞密表固留未允後被賊執詬不¶
絶口曰吾年八十官太師吾守吾莭死而後已(唐本/傳)唐¶
盧鈞守太子太師帝元日大饗含元殿鈞年八十升降¶
如儀音吐鴻暢舉朝咨歎(唐本/傳)¶
傳記掌輔導皇太子每見迎拜殿門三師答拜每門必¶
讓三師太子坐乃坐與三師書前名惶恐後名惶恐再¶
拜太子出則乗輅備鹵簿以從(百官/志)¶
<pb:KR3k0025_WYG_033-4a>¶
集樂正司業太師司成一有元良萬國以貞(出六/帖)晨詢¶
金墀事切於忠蹇夜随銀棨義先於調護(許敬宗除太/子太師制)¶
本朝國初師傅不常設仁宗升除置三少各一人參政¶
李昉兼掌賓客及升首相遂進少傅此宰相兼宫僚之¶
始也若太子太師太傅太保以待宰相官未至僕射者¶
及樞宻使致仕亦随本官髙下除授太子少師少傅少¶
保以待有執政惟少師非經顧命不除若因遷轉則遞¶
進一官至太師即遷司空(文獻/通考)¶
<pb:KR3k0025_WYG_033-4b>¶
　　　太子太傅¶
史後漢太子太傅一人職掌輔導太子禮如師不領官¶
屬石奮孝文時恭謹舉朝無與比太子太傅缺選可傅¶
者皆推奮遂為太傅石奮子慶循行孝謹元狩元年立¶
太子選群臣可傅者慶自沛守為太傅(漢/書)顯宗始立為¶
皇太子詔問誰可傅太子者羣臣皆言隂識可博士張¶
佚曰今陛下立太子為隂氏乎為天下乎即為隂氏則¶
隂侯可為天下則固宜用天下之賢才帝曰欲置輔者¶
<pb:KR3k0025_WYG_033-5a>¶
以輔太子也今博士不難正朕况太子乎即拜佚為太¶
子太傅(桓榮/傳)晉賀循為太子太傅詔曰循清真履道居¶
身以中約為本立徳以仁遜為行躬訓儲宫黙而化成¶
(中興/書)¶
傳記周文王使太公望傅太子發嗜鮑魚望曰鮑不登¶
於俎安有非禮之物養太子哉(史/記)漢叔孫通為太傅漢¶
髙帝以趙王如意易太子通曰太子天下之本本一揺¶
天下震動奈何以天下為戲髙帝曰吾聽公(漢/書)漢夏侯¶
<pb:KR3k0025_WYG_033-5b>¶
勝為太子太傅受詔撰論語年九十卒太后為朞服報¶
師傅之恩儒者以為榮(同/上)¶
集願令皇太子洎諸王齒胄講業嚴師問道輟色荒之¶
娱資游習之善豈不美哉(唐元/稹書)後漢應劭漢官儀太子¶
太傅日就月將琢磨玉質言太子有玉之質磨以道也¶
(萬化/谷)灼灼英台峩峩徳傅(沈約/詩)¶
　　　太子太保¶
經召公為保(書/序)¶
<pb:KR3k0025_WYG_033-6a>¶
史後魏顯祖將禪位於京兆王子推陸馥抗言皇太子¶
至徳承基四海屬望臣請刖脛殿庭有死無二乆之帝¶
意解語曰馥正直也其能保吾子乎遂以為太保(魏/志)蕭¶
瑀為太子太傅太宗曰三師以持導太子者禮不尊則¶
無所取法(唐/書)唐張茂昭憲宗元和二年詣朝五奏乃聽¶
顧留不許加兼太保(唐/書)¶
傳記唐李綱為太子太保為陳父子君臣之道問寢視¶
膳之方聽者忘倦太子嘗商確古来君臣孝忠盡節之¶
<pb:KR3k0025_WYG_033-6b>¶
事綱凛然曰託六尺之孤寄百里之命古以為難綱以¶
為易每吐論發言正色慷慨有不可奪之志太子未嘗¶
不聳然禮待(本/傳)¶
集薄官奉儲明(唐褚/亮詩)春宫秩甚尊(蘇頌太/保制)¶
本朝王溥乾徳二年罷為太子太保故事一品班於省¶
臺之後太祖因見溥曰溥舊相當寵異即令分臺省班¶
於東西(國/史)¶
　　　太子少師¶
<pb:KR3k0025_WYG_033-7a>¶
史唐房𤣥齡為太子少師時皇太子將行拜禮備禮以¶
待之𤣥齡厚自卑損不敢脩謁識者服其崇讓(唐/史)許敬¶
宗為太子少師乾封初以年老不能行步特令朝日乗¶
小馬入禁門至内省(同/上)唐李綱拜太子少師綱素有脚¶
疾太宗特賜步輿令乘至閣下數引禁中問政(唐/書)¶
傳記王起改太子少師起治生無檢所得祿賜為僮婢¶
盗有貧不能自存帝詔曰益僊韶院錢議者謂與玩臣¶
分給可恥也起賴其入不克遜(百官/志)後魏郭祚領太子¶
<pb:KR3k0025_WYG_033-7b>¶
少師祚從世宗幸東宫明帝幼弱持一黄㼐出奉之時¶
謗祚號為黄㼐少師(魏書/本傳)¶
集先王之建太子必擇九徳之師六行之傅(薛宗讓/少師表)¶
本朝天禧末皇太子同聽政乃以首相兼少師樞宻曺¶
利用兼賓客自後神宗欽宗孝宗光宗在東宫皆不置¶
開禧三年史同知彌逺自詹事入樞府乃進兼賓客已¶
而太子侍立遂以錢丞相象祖兼太子少傅明年景獻¶
太子立並置二相錢左相改兼少師史右相兼少傅未¶
<pb:KR3k0025_WYG_033-8a>¶
幾右相丁内艱左相亦去位又明年右相起復遂進兼¶
少師(文獻/通考)¶
　　　太子少傅¶
經少傅奉世子以觀太傅之徳行而審喻之(記/)¶
史東觀漢記桓榮為太子少傅賜以輜車榮大㑹諸生¶
陳車馬印綬曰今日之榮稽古之力也　漢疏受為太¶
子少傅(漢/書)孝明在東宫宣武皇帝欲以崔光為太子師¶
傅光固辭帝命太子南面再拜臣皆從太子拜光北面¶
<pb:KR3k0025_WYG_033-8b>¶
立不敢答拜惟西面拜謝而出乃授光太子少傅(漢/書)唐¶
張行成拜尚書左僕射太子少傅永徽四年自三月不¶
雨至五月行成懼以老乞身制答曰古者䇿勉乖罪已¶
之義此在朕寡徳非宰相咎乃賜宫女黄金器勑勿復¶
辭行成固請(唐/書)晉山濤為少傅拜太子求退帝賜小輦¶
乘之以訓太子(王隱/晉書)¶
傳記漢蕭圎為少傅以調護是職乃作少傅箴愛惜日¶
力寸隂母棄親膳再飯寢門三年小心翼翼大孝烝烝¶
<pb:KR3k0025_WYG_033-9a>¶
詢謨計慮問對凝承安樂必敬毋忘戰兢(漢/書)傅立為太¶
子少傅箴曰正人之側徳義盈堂鮑肆先入榮臺不芳¶
傅臣同計敢告君王(白孔/六帖)¶
本朝省太傅少傅各兼丞一人仁宗升儲置三少各一¶
人李文定公昉以參知政事兼掌賓客及陞左相遂進¶
兼少傅此宰相兼宫僚之所從始也丁謂兼少師馮拯¶
兼少傅曹利用兼少保是時實為東宫官餘多以前宰¶
執為致仕官(文獻/通考)¶
<pb:KR3k0025_WYG_033-9b>¶
　　　太子少保¶
史唐李綱兼太子詹事頻乞骸骨髙祖慢罵之曰建成¶
在東宫遣卿輔導何為屢致辭乎綱頓首陳謝曰云云¶
陛下功成業奏頗自矜伐臣事太子所懷鄙見復不採¶
納髙祖謝曰知公直士勉弼我兒於是擢拜太子少保¶
(唐/史)¶
本朝天禧四年以資政殿大學士王欽若為司空職如¶
故欽若兼領東宫三少品序非便表換秩故有是命(本/傳)¶
<pb:KR3k0025_WYG_033-10a>¶
　　　太子賓客¶
史晉愍懷太子在東宫選人臣子弟有名稱者以為賓¶
友　太子賓客四人正三品掌侍從規諫贊相禮儀宴¶
㑹則上齒(百官/志)武帝為太子立博望苑使通賓客從其¶
所好故賔客多以異端進(漢/書)唐鄭肅吏侍兼太子賓客¶
為東宫授經既而太子失寵上有廢斥意肅召見詳陳¶
天下大本不可輕動意上改容嘉之(唐/書)¶
傳記貞觀十八年以宰相兼賓客開元定員四人掌調¶
<pb:KR3k0025_WYG_033-10b>¶
護侍從規諫(通/典)天寶中賀知章自太子賓客度為道士¶
還鄉捨宅為觀𤣥宗賦詩贈别時議榮之(本/傳)李固言將¶
作監王堪坐治太廟不謹改太子賓客固言上還制書¶
曰陛下當以名臣左右太子堪以慢官斥居調護地非¶
所宜(李固/言傳)¶
本朝天禧四年叅政任中正樞副錢惟演叅政王曾並¶
兼太子賓客執政兼東宫官自此始(職/官)至道元年尚書¶
左丞李至禮部侍郎李沈並兼太子賓客見皇太子如¶
<pb:KR3k0025_WYG_033-11a>¶
師傅禮上召謂至等曰朕以太子仁孝賢明今立為儲¶
貳以為國本當須正人輔卿等可盡心調護若動皆用¶
禮必須贊成如事稍有未當不當随順至於禮樂詩書¶
之道可以裨益太子者皆卿等素習不假朕多訓也(國/史)¶
　　　太子詹事¶
史漢孔霸宣帝時為太子詹事以經授太子(漢/書)謝琰征¶
羌有功為輔國將軍領太子詹事(晉/書)李綱為太子詹事¶
太子嘗遊有進魚者太子使膾之唐儉趙元鼎自言其¶
<pb:KR3k0025_WYG_033-11b>¶
能太子曰操刀膾腥和鼎味公等善之若弼諧審諭則¶
屬綱矣(唐/書)劉憲遷太子詹事時𤣥宗在東宫雅意墳史¶
憲曰殿下儲貳非以尋章摘句要通大意而已侍讀褚¶
元亮經明行修宜召問以察其言(唐/史)¶
傳記詹事秦官漢因之唐置詹事府詹事一人正三品¶
少詹事一人正四品上掌統三事總率府之政内外衆¶
務糾彈非違總判府事置少詹事以貳之龍朔改端尹¶
少尹咸亨復垂拱改宫尹神龍復(通/典)¶
<pb:KR3k0025_WYG_033-12a>¶
集王儲始建四方是式總司之任崇替所由宜妙選賢¶
才盡一時之勝(晉武帝讓/王恭詔)博望斷裁之規輿情僉屬承¶
華彈肅之寄任賢斯在(唐太/宗詔)¶
本朝東宫官有詹事仁宗升儲置詹事二人神宗升儲¶
置詹事二人欽宗升儲置詹事二人多以他官兼充及¶
登位亦省(兩朝國/史志)¶
　　　太子庶子(中允事司議郎諭中舎人善舎人/  通  舎人    徳  贊    洗)¶
　　　　(馬/郎)　(崇大館學膳文學蔵校書直宫門等/正字  典    藥    内      典)¶
<pb:KR3k0025_WYG_033-12b>¶
　　　　(設/)¶
史左庶子掌侍從贊相校正啓奏右庶子掌侍從獻納¶
啓奏(百官/志)漢王商字子威為太子中庶子以肅敬見稱¶
(漢/書)魏鮑勛清白有髙節知名當世為中庶子在東宫正¶
色不撓(魏/志)齊袁粲言於帝曰臣觀張緒有正始遺風宜¶
為宫職後轉中庶子(齊/書)鄭黙為中庶子朝廷以為太子¶
官屬宜稱陪臣黙上言臣皆受命天朝不得同藩國事¶
遂施行(晉/書)¶
<pb:KR3k0025_WYG_033-13a>¶
傳記秦置中庶子員漢庶子為太子少傅屬官後漢員¶
五人晉有中庶子庶子各四人末中庶與功髙通事舎¶
人一人共掌其坊之禁令隋有左右庶唐龍朔中改左¶
庶子為左中護右庶子為右中護咸亨中復故(通/典)糾正¶
違闕儐相威儀(六/典)陶伉遷中庶子曰君少而好學善談¶
𤣥理尤明詩易以孝聞於時儲選殊難其人故召君焉¶
(陶氏/家傳)¶
本朝東宫官有左右庶子舊制不常設每儲闈之建随¶
<pb:KR3k0025_WYG_033-13b>¶
宜置官以備僚寀多以他官兼領仁宗升儲置二人神¶
宗升儲置二人欽宗升儲置一人(四朝/志)乾道中庶子諭¶
徳除左不除右(㑹/要)七年詔庶子諭徳輪日入宫仍同供¶
故事(同/上)¶
　　　太子諭徳¶
史唐徳宗拜崔芊為諭徳芊對東宫曰臣不識朝廷典¶
故見殿下合稱臣否東宫曰卿是東僚自合知也(唐/書)¶
傳記唐龍朔中左右春坊置左右諭徳各一人正四品¶
<pb:KR3k0025_WYG_033-14a>¶
下掌諭皇太子以道徳随事諷贊皇太子朝宫臣列侍¶
左右階出入騎從(通/典)¶
集東宫之有諭徳猶上臺之有騎省也清班優秩所選¶
非輕(白居/易集)就列宫府申贊諭之美(同/上)直道事太子昌言¶
沃宸聰(詩/集)¶
本朝東宫官有左右諭徳建儲則置否則闕仁宗神宗¶
欽宗升儲皆置二人並宫官兼(四朝/志)乾道置一人惟除¶
左不除右(孝宗/㑹要)楊礪真宗為襄王以礪為記室王甚重¶
<pb:KR3k0025_WYG_033-14b>¶
之東宫建兼右諭徳真宗即位召入翰林學士(東都/事略)¶
　　　太子侍讀侍講¶
史晉王紹宗遷秘書少監仍侍皇太子讀書紹宗性澹¶
雅以儒素見稱當時王廷之士咸敬慕之(晉/書)唐吕元英¶
為同州刺史及中謝論奏辟辭氣激切上嘉之謂宰臣¶
曰吕元英有讜言直氣宜留給事左右仍兼太子侍講¶
(唐/史)晉庾亮侍講東宫元帝方任刑法以韓子賜太子亮¶
諫以為申韓刻薄傷化豈足留心太子納焉(晉/書)丁公著¶
<pb:KR3k0025_WYG_033-15a>¶
充太子侍讀著宫訓十卷穆宗即位遷工部侍郎寵春¶
宫之舊也(新唐/書)¶
傳記唐太宗為晉王府有侍講及為太子亦置焉其後¶
或置或否開元初十王宅引辭學士書者入教亦為侍¶
讀(職/林)唐褚無亮𤣥宗在春宫兼侍讀嘗撰翼善記以進¶
之(本/傳)¶
本朝神宗升儲置侍讀侍講各一人(㑹/要)乾道七年禮部¶
太常言討論東宫開讀儀宫僚遇講讀詹事以下至讀¶
<pb:KR3k0025_WYG_033-15b>¶
官上堂並用賓禮參見如延英儀講罷復位(續㑹/要)郭贊¶
傅太子任京尹得侍讀藩邸太宗即位擢贊著作郎兼¶
皇太子侍講遷右補缺(東都/事略)¶
　　　太子春坊¶
傳記北齊有門下坊庶子領之典書坊庶子領之隋門¶
下坊置左庶子典書坊置右庶子唐龍朔中改門下坊¶
曰左春坊左庶子中允司議郎左諭徳左贊善大夫崇¶
文館學士校書郎洗馬文學校正字等𨽻焉典書坊曰¶
<pb:KR3k0025_WYG_033-16a>¶
右春坊右庶子中舎人太子舎人右諭徳右贊善大夫¶
太子通事舎人家令率更令等𨽻焉(通/典)¶
本朝建儲闈即置仁宗神宗升儲並以内臣為左右春¶
坊勾當左右春坊事中興不置孝宗乾道元年立皇太¶
子置左右春坊二貟同左右春坊二貟(㑹/要)寶厯三年詔¶
長慶以来兩河用兵偏裨立勲擢置周行率以儲寀王¶
官雜補之(抵/報)¶
　　　資善堂¶
<pb:KR3k0025_WYG_033-16b>¶
本朝紹興五年六月初置以命朱子開范元長時孝宗¶
以建國公就傅故也婁機為資善小學教授時皇太子¶
為惠國公日陳正言正道又以累朝事親修身治國愛¶
民四事手書以獻置之左右朝夕觀省　孝宗出閣就¶
第而信王幼亦命近臣踵為之開禧元年七月皇子初¶
封榮王命程少逸左史兼贊讀少逸以祖諱辭乃命軍¶
器監趙子中夢極兼領其不稱王府而以資善繋銜盖¶
以未出閤之故(雜/記)趙鼎一日上語鼎曰欲令孝宗御諱¶
<pb:KR3k0025_WYG_033-17a>¶
出而選官教之用范沖朱震為翊善朝論二人為極天¶
下之選上謂鼎曰臺諫語及資善之建皆朱震范冲天¶
生此二人為今日資善之用可謂得人矣(趙鼎/事實)¶
　　　大宗正司¶
本朝元豐官制行詔大宗正司不𨽻六曹大宗正以宗¶
室團練使以上有徳望者為之次一人為同知位髙屬¶
尊者為判掌糾合族屬而訓之以徳行道藝受其詞訟¶
而糾正其愆違有罪則先劾以聞法例不能决者同上¶
<pb:KR3k0025_WYG_033-17b>¶
殿取裁(職/官)¶
　　　總王府官¶
史唐王府傅一人從三品掌正王過失友一人從五品¶
下掌侍游處規諷道義記室參軍二人掌表啟書䟽(百/官)¶
(志/)漢王式翁思為昌邑王師王無道羣臣以不輔導誅¶
式曰臣以詩朝夕授王書奏減死(前/漢)唐張薦調露初登¶
第考功貟外郎蘇味道稱天下無雙授岐王府參軍(五/代)¶
(史/)韋思謙沛王府長史皇甫公議引為倉曹參軍謂曰¶
<pb:KR3k0025_WYG_033-18a>¶
公非池中物屈以重吾府(孔六/帖)漢清河王慶侍衛訴私¶
千萬詔案案慶曰訴以治師之尊選自聖朝臣惟知聽¶
從不惟有此糾察(白六/帖)趙贊秦王從禁握兵而驕言者¶
請置師傅以傅之大臣畏王請王自擇秦王即請拜贊¶
秘書監為秦王侍贊泣曰禍將至矣(五代/史)¶
傳記唐杜如晦秦王引為兵府曹參軍𤣥齡曰如晦王¶
佐才也大王欲經營四方舎如晦無共功者(白六/帖)劉悼¶
之拜相王府司馬帝詔曰卿家忠孝吾子賴卿師矩冀¶
<pb:KR3k0025_WYG_033-18b>¶
蓬在麻不扶而挺也　唐蘇良嗣髙宗時為周王府司¶
馬王年少不法良嗣數諫甚見尊嚴　吳張昭為長史¶
侍宴升堂(並出白/六帖)劉實以祭酒遷為廣陵王師(白六/帖)唐¶
韋凑入為相王府屬姚崇兼府長史曰韋子識逺文詳¶
吾恨晩得之(同/上)¶
　　　王府翊善¶
史王勵美風儀博涉書史仕梁為河泉東王曹王出鎮¶
勵將随之藩張纘時典選見其風采乃曰王生才地可¶
<pb:KR3k0025_WYG_033-19a>¶
遊外府乎奏為太子洗馬(南/史)漢淮王安為人好書招置¶
賓客數千八公之徒感慕其徳各竭才智著述篇章分¶
其詞賦以數相次或稱大山小山猶詩有大雅小雅也¶
(漢/史)晉顧榮時在洛者惟陸機陸雲及榮三人而已機雲¶
有詞藻不及榮以南方秀望補吳中(晉中/興書)吳王濞隂有¶
邪謀鄒陽上書諫之曰臣何王公之門不可曳長裾乎¶
(漢/書)¶
傳記漢武帝時殷淑儀寵傾後宫子始平王子鸞愛冠¶
<pb:KR3k0025_WYG_033-19b>¶
諸子凡為上盻遇時莫不入子鸞府(通/典)姚坦為益王府¶
翊善王嘗作假山召僚屬置酒觀之坦獨俛首不觀對¶
曰但見血山安得假山王驚問對曰坦在田舎時見州¶
縣督稅捕人鞭笞血流滿身此假山皆民租賦所出非¶
血山而何時假山未成有以坦言告於上者上曰傷民¶
如此何以山為亟命毁之(本/傳)¶
集學士真國器(東都/事略)乗朱輪於華邸曳長裾於王門名¶
宦不為不遇(白樂天/文集)賜札和詩恩意綢繆(周益/公集)¶
<pb:KR3k0025_WYG_033-20a>¶
本朝太平興國四年置翊善一人(續㑹/要)孝宗初就侍范¶
元長以待制兼資善掌翊善自是率以從官為之其後¶
親王府不復除第朝工兼贊讀直講而已淳熙末寜宗¶
在嘉邸留丞相始薦用黄文叔自秘書除翊善不為兼¶
官非常制也其後文叔遷起居舎人歴中書舎人給事¶
中兼翊善是以從官兼七品之職矣(朝野/雜記)大中祥符九¶
年以張士遜崔遵度並充夀春郡王府賓客時王將授¶
經擇耆徳方正有學術者為府官時士遜為河北轉運¶
<pb:KR3k0025_WYG_033-20b>¶
使雅素清謹遵度力學有行縉紳目為長者即召士遜¶
等赴闕並命焉(言行/錄)¶
　　　王府直講¶
本朝太平興國四年别置侍講以常參官充政和七年¶
詔改侍講為直講至道二年以孫奭為諸王府侍講大¶
觀二年定王加王府侍講沈錫奏真宗時以張士遜為¶
王友王答拜以示賓客今講讀之官職在訓導亦王之¶
友輔也可如王友例令王答拜(續㑹/要)鄭穆為嘉定二王¶
<pb:KR3k0025_WYG_033-21a>¶
侍講府寮缺貟御史陳襄請擇人神宗曰如鄭穆徳行¶
乃宜左右王也居管下三十年三邸一紀非公事不至¶
執政之門講說有法可為勸戒者必反覆摘誦二王敬¶
禮焉(東都/事略)校書郎王十朋兼建王府小學教授先是教¶
授入講堂則與皇孫叙賓主而教授居賓位十朋不可¶
王特為之加禮而位教授於中(中興/年錄)周孟陽嘉祐中為¶
澤王潤王宫教授辭詞皆孟陽為之贊導勤至雖家事¶
之微無所不及陳聖賢出處之方參以古今禍福之變¶
<pb:KR3k0025_WYG_033-21b>¶
以為箴規真宗悚然起拜治平元年詔曰雖王子之親¶
必由於學稽古大猷若時訓考三徳三行之順有四術¶
四教之崇歴辟承風自家刑國今一祖之後諸宗之支¶
亦嘗著命於前命官以訓或兼職他邸或備位終年誘¶
導失宜滅裂無狀時詔近臣並薦能者成童而上訓習¶
經書小學之居通達名數固當漸績簡編恪修志業居¶
常謹思戒在中止所謂少成若天性習慣如自然顧禮¶
義之方須長者之誨　紹興二十五年以趙逵兼普安¶
<pb:KR3k0025_WYG_033-22a>¶
恩王府教授逵時為禮部郎及引對上曰卿乃朕自擢¶
秦檜日薦士曾無一言及卿以此知卿不附權貴真天¶
子門生也他日兩王方學詩冀有以切磋之因奏言路¶
久壅願陛下廣覽兼聽庶養成敢言之氣上嘉納之(吕/氏)¶
(廣/記)¶
　　　王府贊讀¶
史唐開成元年宰相李石奏太子有侍讀諸王亦有侍¶
讀無降殺之禮宜改奉諸王侍讀　隋楊注字元度為¶
<pb:KR3k0025_WYG_033-22b>¶
周冀王侍讀王甚重之每曰楊侍讀徳業優深孤之穆¶
生也(隋/書)梁陶𢎞景為諸王侍讀雖在朱門閉影不交外¶
務惟以披閱為務(梁/書)¶
本朝英宗治平元年諸王府置侍讀二人徽宗政和七¶
年張大亨奏竊見侍讀之官在太子詔之侍講侍讀而¶
在諸王府者亦有侍講侍讀官號比擬稱謂相紊詔諸¶
王府侍讀改為贊讀侍講改為直講　姚思廉仕隋為¶
代王侍讀髙祖定京師獨思廉持正觀者歎曰仁者之¶
<pb:KR3k0025_WYG_033-23a>¶
勇謂此人乎太宗嘗語及隋事遣使遺物三百段致書¶
曰想卿節義之風故有此贈(東都/事略)蔡挺傳兄杭字子直¶
為潁川郡王伴讀英宗在藩邸器重之請於濮安懿王¶
願得與遊每見杭衣冠盡禮義兼師友(同/上)¶
　　　王府記室¶
傳記漢三公及大將軍皆有記室令史主上表章奏報¶
書記魏太祖輔漢以陳琳阮瑀管記室軍國書檄多二¶
人所為(職/林)隋伯叔昆弟皇子是為親王府置記室參軍¶
<pb:KR3k0025_WYG_033-23b>¶
唐因之(六/典)¶
本朝太宗雍熙二年以王龜從等並為陳王韓王冀王¶
府記室參軍太宗諭之曰諸子生長深宫未知世務必資¶
良士贊導為善使日聞忠孝之道卿等皆謹恪有守故¶
兹謹選各宜勉之(曲阜行/幸雍制)鄭雍元豐中為皇弟嘉王府¶
記室參軍在王府凡十年不遷而自處淡如士論歸重¶
(本/傳)畢文簡公士安字仁叟兼冀王府記室參軍端拱中¶
詔王府各上所為文帝問近臣曰文吾知之其行孰優¶
<pb:KR3k0025_WYG_033-24a>¶
皆以公對帝喜以本官知制誥(言行/錄)神宗封淮陽王潁¶
王韓維皆為記室參軍王每事咨訪維悉以對至拜起¶
進退趨揖之容皆陳其節(職/林)孫覺傳字萃老遷昌王府¶
記室㕘軍王禮之問終身之戒覺為陳諸侯之孝作富¶
貴箴　韓維字持國神宗初就外傅以維為王府記室¶
神宗嘗與維論天下事語及功名維曰聖人功名因事¶
始見人不可有功名心神宗以為善(續㑹/要)¶
　　　諸王宫大小教授¶
<pb:KR3k0025_WYG_033-24b>¶
本朝太宗至道元年以貟外郎孫蠙充皇姪皇孫教授¶
從所號也真宗咸平元年以朱昻兼南宅教授張蔚兼¶
北宅教授嘉祐以来置諸宫教授立講書課試規罰之¶
法(㑹/要)英宗治平元年教授更不兼官以兩處供職有所¶
廢缺(㑹/要)時宗室本支之盛自率府副率以上八百餘人¶
而教授之官六貟而已因詔增置教授官凡皇族年三¶
十以上者百十三人置講書四貟年十五以上者三百¶
九人增置教授五貟年十四以下者别置小學教授十¶
<pb:KR3k0025_WYG_033-25a>¶
二貟並舊六貟為二十七貟以分教之大學京朝官充¶
小學選人充四年詔今後諸宫院大小學教授有缺令¶
國子監與學士院舎人院輪舉熙寜元年小學教授亦¶
輪京朝官元祐二年詔諸宫學教授缺選所舉學官及¶
可為師表可備講讀科不足則三省選陞朝官有出身¶
年四十以上者充崇寜三年睦親宅及北宅廣親各大¶
學小學教授一貟廣親北睦親西及周王宫大學兼領¶
小學各二貟大小學兼領始於此(朝野/雜記)¶
<pb:KR3k0025_WYG_033-25b>¶
　　　節度使¶
史節度使掌總軍旅專誅殺初授具帑抹兵杖詣兵部¶
辭見觀察使亦如之辭日賜雙旌節度行則建節樹六¶
纛中官祖送次一驛輒上聞入境州縣築節接迎以鼓¶
角衙仗居前旌幢居中大將鳴珂金鉦鼔角居後州縣¶
齎印迎於道左視事之日設禮案髙尺有二寸方八尺¶
判三案(百官/志)裴玢同州劉公濟卒授玢節度使元和三¶
年徙山南西道玢為治嚴稜畏逺權勢不務貢奉蔬食¶
<pb:KR3k0025_WYG_033-26a>¶
敝衣居處取庇風雨而已倉庫充實百姓安之(唐/書)¶
傳記節度使以八月考其治否銷兵為上考足食為中¶
考邊功為下考諸王拜節度使者皆留京師崔從由尚¶
書左丞領鄜坊節度使屬部多神䇿屯軍數亂法驕横¶
吏不能制從一繩以法下皆裹足畏之(本/傳)袁滋徙義成¶
節度使滑用武地東有淄青北魏博滋嚴備而推誠信¶
務在懷来李師道田季安畏服之居七年百姓立祠祭¶
祀(六/典)盧鈞擢嶺南節度使時稱潔廉專以清静治華蠻¶
<pb:KR3k0025_WYG_033-26b>¶
數千走闕下請為鈞立生祠(見廉/門)¶
集擁節總戎率身和衆(劉禹錫令/狐光廟碑)¶
本朝國初外戚罕有建節者太祖時杜審進以元舅之¶
尊窮老才得節度使仁宗用張堯佐一時名臣力争之¶
其後拜除寖多中興後外戚節度使二十有二人哲廟¶
以前節度使未有以恩澤除者若王顯張昊輩雖以舊¶
恩貴然皆以嘗任宥府乃得之崇寜後始除郭天信朱¶
勔其後童戩凡十餘人中興後曹勛曾覿輩以攀附恩¶
<pb:KR3k0025_WYG_033-27a>¶
建節非常例也(通/考)¶
　　　承宣使¶
史唐中世以後節度使往往自擇將吏號為留後(唐兵/志)¶
集留後之秩實亞節旌(龍叔除皇/叔祖制)自刺史而上皆武著¶
之髙選茍非尤恩不以叙進况承流宣化名秩益顯尚¶
思稱塞無或不祇(張于/潮制)¶
本朝沿唐制方鎮有節度觀察使留後　又官制舊典¶
祖宗時留後惟宗室國戚自當叙遷若外官惟馬步軍¶
<pb:KR3k0025_WYG_033-27b>¶
都指揮使方就除焉政和七年詔觀察留後乃五季藩¶
鎮官以所親信留主後務之稱不可循用可冠以軍名¶
改為承宣使(四朝/志)靖康元年臣僚言遥郡正任恩數遼¶
絶自遥郡遷正任者合次第轉行今有自遥郡與落階¶
官而授正任直超轉本等正官是皆奸巧希進躐取乞¶
應遥郡承宣使有功勞除正任者止除正任刺史從之¶
(同/上)¶
　　　觀察使¶
<pb:KR3k0025_WYG_033-28a>¶
史唐貞觀初遣大使十三人巡省天下諸州水旱則遣¶
使有巡察安撫之名神龍三年以五品以上二十人為¶
十道巡察使察舉州縣景雲二年置十道按察使道各¶
一人乾元二年改曰觀察使(唐職/官志)常衮為福建觀察使¶
閩人未知學衮至設鄉校使作為文章親加勸導由是¶
俗一變(白六/帖)張建封為觀察使是時四方多故乃以繕¶
陴隍益治兵四鄙恱服希烈使掌帥悍卒来戰建封皆¶
沮衂之(同/上)¶
<pb:KR3k0025_WYG_033-28b>¶
傳記觀察使掌察所部善惡舉大綱凡奏請皆屬於州¶
李徳裕為浙西觀察使南方信禨巫雖父母癘疾子棄¶
不敢養徳裕擇長老可語者語以孝慈大倫數年惡俗¶
大變又按屬州非經祠者毁千餘所撤私道山房千四¶
百舎盗無所廋天子詔褒揚(白六/帖)唐敬宗荒僻日甚大¶
臣罕得進言浙西觀察使李徳裕身居廉鎮乃心王室¶
遣使獻丹扆箴六首　張建封貞元四年為泗濠觀察¶
使入覲徳宗禮遇加等及還鎮賜詩又令齎所執鞭賜¶
<pb:KR3k0025_WYG_033-29a>¶
曰卿忠正節義歲寒不移故以賜卿表忠節也(同/上)¶
集明闡使威勤宣王命(白六/帖)求人瘼分國憂(同/上)廉察諸¶
侯糾繩列郡　澄清郡邑鎮撫黎元　宣埋輪之威布¶
露寃之政　當至治之朝委廉察之寄　勞来諸郡納¶
紀列城奉詔修以安人參戎索以訓旅(並同/上)¶
本朝沿唐制置諸州觀察使凡諸衛將軍及使遥領者¶
其資品並止本官叙祥符中詔觀察使並帶刺史政和¶
中詔承宣觀察使仍不帶持節等(四朝/志)¶
<pb:KR3k0025_WYG_033-29b>¶
　　　防禦使¶
史防禦使以無虞為上考清苦為中考政成為下考(百/官)¶
(志/)唐武后聖厯元年以夏州鎮領防禦使防禦使之名¶
自此始開元二年薛納為隴右防禦使(通/鑑)天寶中安祿¶
山犯順大郡要地當賊衝者置防禦守捉使(事物/紀錄)代宗¶
即位諸州防禦使立明年授田承嗣魏博州郡防禦使¶
俄改節度使盖防禦之名不廢也(唐/書)¶
傳記唐承訓宣宗擢為天徳軍防禦使軍中馬乏虜来¶
<pb:KR3k0025_WYG_033-30a>¶
戰數負承訓罷冗費市馬益軍軍乃奮張　李景略窮¶
塞苦寒地瘠鹵邉戸勞瘁景略至節用約已與士卒同¶
甘苦鑿咸應永清二渠溉田數頃儲廩器械畢具威令¶
肅然聲雄北塞回紇畏之(並六/帖)¶
集宜升禦侮之名以重分憂之寄(絳州防禦/使額勅)宜進國位¶
以稱禦侮(荆公除/皇姪制)升軍禦之任增使節之華(胡文/公制)正名¶
閑禦之任(欒城除/曹評制)¶
本朝沿唐制置諸州防禦使唐防禦使在團練使之下¶
<pb:KR3k0025_WYG_033-30b>¶
本朝陞之於上(職/略)官制舊典防禦團練刺史均謂之正¶
任外官初除管軍便帶正任刺史或随其人見帶遥郡¶
就除之其横行諸司使帶遥郡防禦使者年勞至深邊¶
功優異即落遥郡為正任官其宗室國戚除再遷便領¶
正任乃國朝舊制(職/官)¶
　　　團練使¶
史肅宗置團練使守捉使大領十州小者三五州　代¶
宗時當國令刺史悉帶團練使(並唐/書)大率團練使以安¶
<pb:KR3k0025_WYG_033-31a>¶
民為上考懲奸為中考得情為下考(百官/志)李少良大厯¶
八年晉州男子郇漠以麻總髮行哭長安東市人問之¶
曰我有字三十欲以獻上其言團者請罷諸州團練使¶
(唐/史)¶
傳記楊綰奏刺史自有持節諸軍事以掌軍旅司馬右¶
司武所以輔軍即今副使司兵參軍今團練判官官號¶
重複可罷天下捉守團練使詔可(見沿/革表)工部侍郎錢昱¶
為鄂州團練使三州無善政至是郊祀進秩上詔宰相¶
<pb:KR3k0025_WYG_033-31b>¶
曰昱貴家子無檢操不宜任丞郎故有是命(同/上)¶
集肅綰戎團分持軍簿(文公賜團/練使詔)戎團之列(曲阜除/曲珍制)分¶
總戎團盖參中權之御(王岐公除/王道制)兵團之制以訓練為¶
事(曲阜除/皇兄制)¶
本朝沿唐制置諸州團練使(職/略)¶
　　　刺史¶
經内有百揆四岳外有州牧侯伯(書/)¶
史郭伋為幷州刺史行春赴竹馬兒童之期　何武為¶
<pb:KR3k0025_WYG_033-32a>¶
揚州刺史所舉奏二千石長吏必先露章服罪為虧除¶
免之而已(並漢/書)晉羊祜為荆州刺史常登峴山及祜薨¶
乃立碑峴山百姓見其碑莫不悲感號為墮淚碑(晉/史)孟¶
簡為常州刺史州有孟瀆久淤閼簡治導溉田凡四千¶
頃以勞賜金紫　狄仁傑出為寜州刺史撫和戎落得¶
其歡心鄉人勒碑以頌(唐/史)敬暉為衛州刺史時河北經¶
突厥所騷方秋築城暉曰金湯非粟不守豈有棄農畆¶
事池隍哉(唐/書)房琯乾元元年出為汾州刺史始汾以武¶
<pb:KR3k0025_WYG_033-32b>¶
人領刺史綱目廢弛即治府為營吏攘民居琯至一切¶
革之民以便安政聲流聞(同/上)¶
傳記漢晉以來太守以刺史稱唐武徳元年改太守曰¶
刺史加賜持節從三品職同牧尹但有郡刺史亦有州¶
刺史大抵以武臣帶焉(通/典)劉彚進歙州刺史野媪將為¶
虎噬幼女號呼搏虎俱免觀察使韓滉表贊治為異行¶
加金紫　盧杞由吉州刺史授饒州刺史給事中袁髙¶
當草制遂執以謁宰相盧翰劉從一曰杞幸免族誅若¶
<pb:KR3k0025_WYG_033-33a>¶
更移郡秩恐失天下望翰從一不改遂命舎人草制詔¶
出髙又執之不下　唐宗室齊物為陜州刺史開砥柱¶
通漕路發重石下得古鐵㦸若鏵然銘曰平陸上之詔¶
因以名縣　漢王褒為益州刺史作中和樂職之詩(同/上)¶
集詔餞朝廷牧符分海縣憂股肱還入郡父母更臨州¶
預待郡方最三公不逺求(張說洛橋餞/諸刺史詩)粲粲元道州前¶
聖典後生觀乎舂陵行歘見哲俊情復見賊退篇結也¶
實國楨道州哀黎庶詞氣浩縱横兩章對秋月一字偕¶
<pb:KR3k0025_WYG_033-33b>¶
華星(杜甫元使/君舂陵行)潞州新開府壺闗寵舊林妙旌循吏徳¶
持說庶甿心禮樂中朝貴仁明列郡欽㑹書丞相筆先¶
賜潁川金(明皇賜崔日/知潞州詩)聖情留曩鎮佳氣翊興王增㦸¶
雄都府髙車轉太常　横八(闕/)　山閣五龍長連帥新¶
恩命天人舊紀綱(闕/)　　　　　　　　　　　分官¶
特以專城貴深惟列郡安政行思務本風靡屬勝殘有¶
令田知急無分獄在寛(闕牧送新/岳  詩)¶
　　　國信使¶
<pb:KR3k0025_WYG_033-34a>¶
經使於四方不能專對雖多亦奚以為　使於四方不¶
辱君命(並/語)¶
史文帝二年詔使者冠盖相望結轍於道以諭朕志於¶
單于(前/漢)陸賈使南粤尉佗賜賈槖中&KR0724;直千金　蘇武¶
使匈奴匈奴脅蘇武令拜以刀臨之武曰堂堂漢使安¶
能屈於四夷哉匈奴幽蘇武置大窖中絶不與飲食天¶
雨雪武卧齧雪與氈毛并咽之數日不死乃徙武北海¶
上使牧羝羝乳乃得歸武至海上廩食不至掘野鼠及¶
<pb:KR3k0025_WYG_033-34b>¶
去草根而食之杖節牧羊節毛盡落匈奴與漢和親漢¶
求武等匈奴詭言武已死後漢使復至匈奴武夜見使¶
者教之謂單于言天子射上林中得鴈足有繫帛書言¶
武在某澤中使者以讓單于單于驚謝漢使遣武歸武¶
留匈奴凡十九歲始以强壯出及還鬚髮盡白　路温¶
舒願給厮養暴骨方外以盡臣節　張騫使月支匈奴¶
留騫十餘歲持漢節不失(並前/漢)永平八年遣越騎司馬¶
鄭衆報使單于　班超使鄯善知北敵使來夜斬匈奴¶
<pb:KR3k0025_WYG_033-35a>¶
使後更選使使西域上曰吏班超如何故不遣而更選¶
乎(並後/漢)突厥攻太原鄭元璹持節往勞既至敵以不信¶
咎中國元璹随語折讓無所屈徐乃數其背約突厥愧¶
服太宗賜書曰知公口伐可汗邊火息燧朕何惜金石¶
賜於公哉元璹五䀻絶域帝勞之曰卿不辱於敵可比¶
蘇武張騫矣(唐/書)新羅告急朱子奢充使太宗曰海夷頗¶
重學問卿為大國使必勿藉其束脩為之講說使還稱¶
㫖當以中書舎人待卿　唐儉使突厥還太宗謂曰頡¶
<pb:KR3k0025_WYG_033-35b>¶
利可取乎儉曰諭國威靈庶有成功　婁師徳使吐蕃¶
諭國威信　張薦專對詳辨三使絶域　李揆徳宗時¶
為入蕃㑹盟使揆至酋長曰聞唐有第一人李揆公是¶
否　杜暹使敵敵以金遺暹暹固辭左右曰公使絶域¶
不可失戎心乃受焉隂埋幕下已出境乃移文俾取之¶
突厥大驚(並唐/書)¶
傳記漢髙祖遣婁敬使匈奴結和親約此中國與北敵¶
通使之始也　使匈奴中郎將擁節秩二千石(漢舊/儀)服¶
<pb:KR3k0025_WYG_033-36a>¶
一介之使合兩君之忻者左右之臣也(賈/誼)¶
集丁年奉使白首而歸　單車之使出禮義之鄉入無¶
知之俗(李陵/書)揚旌出疆反駕奔命有所啓奏多叶便宜¶
(白/集)歸要領於闕下納斥堠於疆外　獨以張博望傅介¶
子為奉使之首明取材之難也(元和/制誥)今子使萬里外國¶
無幾微見於言面豈不真知輕重大丈夫哉(韓/文)身帶霜¶
威辭鳳闕口傳天語到雞林(劉禹/錫)¶
本朝開寶七年契丹願講和好使命始通我朝遣郝崇¶
<pb:KR3k0025_WYG_033-36b>¶
信吕端為使此報聘也復遣宋準郝文度為契丹國信¶
使太宗即位命馮正張玘為使繼好太平興國二年命¶
李續為契丹正旦使而正旦之名始此景徳澶淵之役¶
命周漸為契丹生辰使而生辰之名始此國母亦有生¶
辰正旦使真宗上天遣薛貽廓使於是有告哀之名遣¶
薛田使於是有遺留禮物之名遣任中行使於是有告¶
登寶位之名遣劉鍇趙賀使於是有皇太后皇后迴謝¶
禮物之名慶厯中契丹遣使求地富公増幣與平因為¶
<pb:KR3k0025_WYG_033-37a>¶
報使嘉祐三年契丹母蕭氏卒遣朱處約為祭奠使李¶
師中為弔慰使建中靖國元年命張舜臣為遼國賀登¶
位國信使(㑹/要)建炎中興未和則有祈請通問使已和則¶
有報謝使紹興以後歲遣生辰正旦使焉(中興/㑹要)國初雄¶
州當用兵之際有機宻事擇馴謹吏處之號機宜司及¶
契丹請和改為國信司(職/略)韓琮使契丹敵主問其家世¶
琮言父在先朝已嘗持禮聘来敵主喜曰與中國通和¶
久父子仍奉使宜酌酒勸我(本/傳)張方平使契丹契丹主¶
<pb:KR3k0025_WYG_033-37b>¶
顧左右曰有臣如此佳哉酌飲玉巵牽所乗馬以賜(四/朝)¶
(史/)王拱辰使契丹契丹主設宴垂釣親鼔琵琶以侑謂¶
其相曰此南朝少年狀元入翰林十五年矣吾厚待之¶
　許將奉使契丹北人聚觀曰㸔南朝狀元及賜射先¶
破的(並同/上)昌言官兩制乃為天子出使萬里外强悍不¶
屈之敵建大斾從騎數百送車千乘出都門意氣慨然¶
丈夫生不為將得為使折衝口舌之間足矣(石昌/言引)¶
　　　副使¶
<pb:KR3k0025_WYG_033-38a>¶
傳記使者過邦至於境使次介假道(儀/禮)禮大夫為卿介¶
介副也禮卿出聘以大夫為上介士為衆介(類/要)副介奉¶
玉帛以聘(同/上)¶
集繼好二邦奉辭萬里副車之任選亦不輕(白/集)前命使¶
臣洎介臣持節(元/集)¶
本朝慶厯詔奉使接送伴燕㑹毋過飲酒語言務在大¶
體仍委使副遞相覺察(㑹/要)¶
　　　接送伴使¶
<pb:KR3k0025_WYG_033-38b>¶
史馮奉世以衛侯使持節送大宛諸國客(漢/書)東魏遣李¶
諧聘梁武帝與語應對如流上曰朕今日遇勍敵時南¶
北務以俊乂相誇銜命接客必盡一時之選無才望者¶
不得與焉(通/鑑)¶
本朝景徳元年契丹遣使朝於行在命知澶州何承矩¶
郊勞翰林學士趙安仁接伴明年以杜夢證康宗元接¶
伴候使回日充送伴(㑹/要)接送館伴使並遴選有出身能¶
專對之人(職/略)景徳修好虜使至趙安仁接伴敏於酬對¶
<pb:KR3k0025_WYG_033-39a>¶
皆切事機時論以為得體(本/傳)皇祐初接待契丹使者舊¶
例使者入境所至置頓皆出於民珪請出太官供帳器¶
皿為三頓之具番休以濟迄今便之(王珪/傳)¶
　　　館伴使¶
史使在疆場膳宰致餼司理授館(穀梁/傳)¶
本朝祥符二年詔自今契丹使有例外贈遺接伴館伴¶
使者再辭不已則許納(㑹/要)天聖五年契丹遣蕭藴杜防¶
來以程琳為館伴藴出坐位指曰中國使者至契丹坐¶
<pb:KR3k0025_WYG_033-39b>¶
位殿上今契丹使至中國不然請升之琳曰此真宗皇¶
帝所定不可易防不能對曰令宰相議或曰此細事爾¶
將許之琳曰後更欲其大者奈何遂止琳後為參政(本/傳)¶
　　　奉使¶
經四牡勞使臣之來也(詩/序)皇皇者華君遣使臣也送之¶
以禮樂言逺而有光華也(詩/序)星言宿駕(定之/方中)凡邦國之¶
使節山國用虎節土國用人節澤國用龍節皆金也以¶
英蕩輔之　道路用旌節(並周/禮)銜君命而使(禮/記)時聘以¶
<pb:KR3k0025_WYG_033-40a>¶
結諸侯之好間問以諭諸侯之志(大行/人)行人失辭(左/傳)韓¶
須受命而使子員道二國之言無私　鄭子羽知四國¶
之為　兵交使在其間可也　令吏人完客所館以無¶
憂客使　亦不使一介行李告於寡君　卿非君命不¶
越境　以君命越疆而使　晉人輕魯幣而益敬其使¶
(並同/上)行人挈國之辭者也(穀梁/傳)¶
子葉公子髙將使於齊曰吾朝受命而夕飲氷我其内¶
熱歟(莊/子)雖古之膚使其劣諸(揚/子)¶
<pb:KR3k0025_WYG_033-40b>¶
史廣武君說韓信曰不如發一乘之使奉咫尺之書以¶
使燕也　司馬相如建節往使蜀太守以下郊迎縣令¶
負弩先驅　終軍步入闗闗吏與軍繻軍棄繻而去及¶
軍為謁者使行都國建節東出闗闗吏識之曰此使者¶
乃前日棄繻生也　本始初遣王平等五人持節行郡¶
國舉賢良問民所疾苦　東粤相攻武帝使汲黯往視¶
之至吳而還報曰粤人相攻固其俗不足以辱天子使¶
者　暴勝之為直指使者衣繡衣　縱横家者流盖出¶
<pb:KR3k0025_WYG_033-41a>¶
於行人之官孔子曰使乎使乎言其當權事制宜(並漢/書)¶
漢和帝分遣使者微服單車各至州縣觀察風謡　順¶
帝詔遣八使分行州縣皆選素有威名者天下號曰八¶
俊　范滂少勵清節時冀州盗起以滂為清詔使按察¶
之滂登車攬轡慨然有澄清天下之志(並後/漢)馬周以監¶
察御史奉使稱職　貞元八年州縣大水權徳輿建言¶
宜選羣臣明識通方者持節勞來　徳宗遣黜陟使十¶
一人行天下陸贄言使者請以五術察風俗　陸元方¶
<pb:KR3k0025_WYG_033-41b>¶
使嶺外涉海風濤元方曰吾受命不私神豈害我促使¶
濟而風濤訖息(並唐/書)¶
傳記漢朝以来有巡行之傳士直指之繡衣觀風之八¶
使按察之六條皆所以宣道徳意延問疾苦究吏治之¶
得失視風俗之厚薄其歸一也(職/源)使者及境張旜　使¶
者若過邦至於境使次介假道(儀/禮)周秦帝以歲八月遣¶
輶軒之使採異代方言還奏之(風俗/通)晏子使吾辯於辭¶
習於禮(說/苑)奉令受使結和諸侯通命達㫖(吳越/春秋)奉璽書使¶
<pb:KR3k0025_WYG_033-42a>¶
者乘馳傳日夜千里為程(漢舊/儀)唐舊制兩省官出使得¶
朱衣吏前導(職/林)¶
集建節往馳四乘之傳　因宣使㫖令百姓知天子意¶
(諭蜀/檄)古者交政於四方謂之使(栁/文)宋廣平之沉下僚也¶
蘇公味道時為繡衣直指使者廣平投以梅花賦蘇盛¶
稱之自是方列於聞人之目是知美賢卓犖不外文字¶
然猶用片言借說於先逹之口席其勢而後驤首當時¶
矧碌碌者疇能自興(劉夢/得)揚虎視之威厲秋鷹之爪(華/覈)¶
<pb:KR3k0025_WYG_033-42b>¶
(表/)南紀西江濶皇華御史雄截流寜假楫挂席自生風¶
寮寀爭趣鷁魚龍亦避驄坐聞白雪唱翻入棹歌中(孟/浩)¶
(然/)¶
本朝神宗熙寜中嘗遣使察訪哲宗紹聖中詔三歲一¶
遣郎中御史按察諸路監司(㑹/要)¶
　　　三衙¶
本朝沿五代之制有侍衛親軍及殿前兩司盖侍衛親¶
軍起於後唐(職/略)殿前始於周世宗顯徳元年(㑹/要)國初侍¶
<pb:KR3k0025_WYG_033-43a>¶
衛親軍置都指揮使雖都虞候亦在殿前都指揮使之¶
上自王超罷職無復任者而侍衛馬步軍遂分為二并¶
殿前號三衙而馬步二軍始居殿前司之下焉(職/略)三司¶
天下之兵柄皆在其權雖重而軍政號令則在樞宻院¶
此祖宗之微意非前世所及也(石林/燕語)三衙内中見宰執¶
皆横杖於文徳殿後主廊階下唱喏宰相出笏階下揖¶
之外遇從官於通衢皆避焉此禮久廢惟内中横杖之¶
禮至今不廢也(華/談)寶元康定間余自貶所還京見王君¶
<pb:KR3k0025_WYG_033-43b>¶
貺初作舎人在坐見殿前馬步軍立門外呈牓稱不敢¶
求見舎人遣人謝之而去慶厯三年余作舎人此禮已¶
廢然三衛軍相逢而斂馬駐足前呵者傳聲大尉立馬¶
急遣人謝之比舎人馬過然後敢行後余官於外十年¶
而還遂入翰林學士相逢分道而過更無斂避之禮盖¶
兩制漸輕三衙漸重(歸田/錄)熈寧九年殿前都指揮使郝¶
質言往軍器監與判監劉奉世㑹議軍器上批三師朝¶
廷待遇禮繼二府事體至重寺監小官豈可呼召使赴¶
<pb:KR3k0025_WYG_033-44a>¶
期㑹自今止令移文定議(㑹/議)管軍八位武弁軍門號八¶
桄梯盖三衙都指揮使三軍都虞候四廂都指揮使為¶
管軍(官/制)¶
　　　殿前司¶
史周世宗詔使天下豪傑躬親試閱選藝超絶及有身¶
首者分署為殿前諸班因有散貟散指揮使内殿直鐵¶
騎控鶴之號(五代/史)¶
集禁旅典兵為吾爪士(杜牧行/髙駢制)壯序虎旅(宋廣/平)¶
<pb:KR3k0025_WYG_033-44b>¶
本朝掌殿前諸班直及步騎諸指揮之名籍入則侍衛¶
殿陛出則扈從乘輿大禮則提㸃編排整肅禁衛鹵簿¶
儀仗掌宿衛之事(四朝/志)政和四年詔殿前都指揮使在¶
節度使上副都指揮使在正任承宣使之上都虞候在¶
正任防禦使之上(同/上)中興以來主管殿前司一貟其屬¶
有幹辦公事主管禁衛各二貟准備差遣准備差使㸃¶
檢醫藥飯食各一貟尋減幹辦事一貟增書寫機宜文¶
字一貟(㑹/要)張耆真宗朝為都虞候是時大興宫室以奉¶
<pb:KR3k0025_WYG_033-45a>¶
祥瑞雖大臣不敢議耆上言土木之侈不足以承天意¶
(本/傳)燕達為都指揮使達起行伍然喜讀書手不釋卷神¶
宗嘗問用兵當何先曰莫如愛上曰愛克厥威可乎達¶
曰威非不用要以愛為先(本/傳)錫以六纛總此八屯　嘉¶
其扈從之勤(温公/制)内總七年之師外分十連之任(郝質/制)¶
内典嚴衛外秉節旄　總領禁衛為王虎臣　董率王¶
旅(賜質/詔)進總凝嚴之務歴圖勁傑之資　屬嚴除之領¶
帥　仗帥鉞於殿除(並王岐公/行李璋制)置帥殿陛屬之董齊¶
<pb:KR3k0025_WYG_033-45b>¶
就列大廷典綏王旅(並南豐/擬制)祇護殿岩(東/坡)維朕虎臣典¶
綏王旅環列增肅周廬不驚(燕達/制)營衛之士皆天下武¶
臣之髙選虞度軍中之事是可非其人哉(荆公行都/虞候制)宿¶
衛左右而虞度候視乎軍中者其甚寵(南豐/擬制)¶
　　　馬軍司¶
本朝掌馬軍諸指揮之名籍侍衛扈從及大禮宿衛所¶
掌如殿前司政和四年詔以馬軍都指揮使副都指揮¶
使在正任觀察使之上都虞候在正任防禦使之上(四/朝)¶
<pb:KR3k0025_WYG_033-46a>¶
(制/)中興以後主管侍衛馬軍司一貟幹辦公事準備差¶
遣㸃檢醫藥飯食常出戍建康(㑹/要)元豐二年上批都虞¶
候燕達能體朝廷訓齊士伍之意故二司所總師徒技¶
能日進宜與二子閤職(㑹/要)材官車騎之衆號噭萬旅命¶
汝掌之(盧政/制)遂階升於騎帥(玉堂/集)早分將鉞常帥騎兵¶
(胡文/恭)參司親衛出護邊兵(王從/正)益遷徙騎之虞(王岐/公)仍¶
遷軍候之職(東/坡)¶
　　　步軍司¶
<pb:KR3k0025_WYG_033-46b>¶
本朝掌步軍諸指揮之名籍侍衛扈從及大禮宿衛如¶
殿前司政和四年詔以步軍都指揮使副都指揮使在¶
正任觀察使之上都虞候在正任防禦使之上(四朝/志)中¶
興以來主管侍衛步軍司一貟幹辦公事準備差遣㸃¶
檢醫藥飲食(㑹/要)虞度兵計候司戎事亦統護之(苖侵/制)補¶
督將之闕　設候奄之職以訓齊軍令(王岐/公)參典親衛¶
(曲阜/制)¶
　　　四廂¶
<pb:KR3k0025_WYG_033-47a>¶
本朝捧日舊曰日騎天武舊曰控鶴太平興國二年詔¶
改控鶴曰天武雍熙四年改殿前司日騎曰捧日龍衛¶
舊曰龍捷神衛舊曰虎捷太平興國二年詔改龍捷曰¶
龍衛虎捷曰神衛皆以美名易禁軍之舊號也殿前司¶
捧日天武馬軍司龍衛步軍司神衛謂之上四軍各有¶
左右廂廂各三軍(東齋/記事)八桄梯(見三/衙)端拱初以龍衛左¶
廂都指揮使孔守正習練軍旅特置龍神衛四廂都指¶
揮使以寵之(本朝/蒙求)擢典親衛(淇水/集)¶
<pb:KR3k0025_WYG_033-47b>¶
　　　帶御器械¶
本朝國初以來嘗選三班以上武幹親信者佩櫜鍵御¶
劒或以内臣為之(㑹/要)初名御帶咸平元年改為帶御器¶
械景祐詔無得過六人舊制外任帶御器械過闕朝見¶
不宿衛熙寜六年向寶移真定府路總管過京師特命¶
宿直(㑹/要)御帶分禁庭内宿直舎在崇政殿内職居嚴邃¶
多任國戚及内侍兩省押班亦兼領或有邊功優異間¶
除内官就領兵職於三路為武臣之榮遇(官/制)太宗嘗令¶
<pb:KR3k0025_WYG_033-48a>¶
善工製金帶時石普帶御械方侍立輒進曰願以賜臣¶
太宗即予之(長/編)紹興七年樞宻院言帶御器械官合帶¶
挿上曰祖宗置此官所以衛不虞也今乃佩數隻骹箭¶
不知何用方承平時置飾以珠珍車駕每出為觀美而¶
已他日恢復此等事當盡去之(中興/㑹要)¶
　　　環衛官¶
史中尉即執金吾(漢/紀)世祖微時歎曰仕官當作執金吾¶
(後漢/書)梁有左右中郎將以分司丹禁侍衛左右　髙熲¶
<pb:KR3k0025_WYG_033-48b>¶
拜左衛大將軍每坐朝堂北槐下聽事其樹不依行列¶
有司請伐之上特不令剪去以示後人(並隋/書)段志𤣥為¶
左驍衛大將軍文徳皇后之葬勒兵衛章武門太宗夜¶
遣使至志𤣥拒曰軍門不夜開使者示手詔志𤣥曰夜¶
不能辨比旦帝歎曰真將軍也(唐/書)趙道興貞觀初歴遷¶
武候中郎將明嫻宿衛號為稱職　姜確字行本太宗¶
選趫才衣五色袍乗六閑馬直屯營宿伏内號曰飛騎¶
每出幸即以從拜行本左屯衛將軍分典之　王及善¶
<pb:KR3k0025_WYG_033-49a>¶
除千牛衛將軍髙宗曰朕以卿忠謹故與三品要職卿¶
佩大横刀在朕側知在官貴否　張延師為左衛大將¶
軍性謹畏典羽林三十年未嘗有過　阿史那忠為右¶
驍衛大將軍宿衛四十八年無纎隙人比之金日磾¶
姜柔逺美姿容敷奏詳辯武后時為左鷹揚衛將軍¶
張嘉祐嘉貞弟也有幹畧方嘉貞為相時任左金吾衛¶
將軍昆弟每上朝軒盖騶道盈閭巷時號所居坊曰鳴¶
珂里　吳俶章恭皇后之弟為金吾將軍循循有禮遜¶
<pb:KR3k0025_WYG_033-49b>¶
無倨氣敖色見重朝廷　張萬福為金吾衛將軍陸贄¶
坐貶陽城等詣延英門疏論萬福大言賀曰朝廷有直¶
言天下必太平矣即連呼太平萬歲萬福武人年八十¶
餘自此名重天下　李景略遷羽林將軍對徳宗延英¶
殿論奏衎衎有大臣風采(並同/上)¶
傳記左右衛大將軍掌統領宫廷警衛之職凡親勲翊¶
五郎將府及折衝府所𨽻者皆總制焉(六/典)¶
集烈烈楊侯實統禁戎(文/選)交㦸之下周廬肅然(白/集)王者¶
<pb:KR3k0025_WYG_033-50a>¶
法鈎陳設環列非勲勤之將信近之臣則何以久張爪¶
牙轉置肘腋者也　移領左廣察八屯之警巡七萃之¶
勤惰爾為其正盡察得之(並同/上)前以忠勞選登戎衛能¶
訓勇力之士以備時使中儲誰何之人以備徼巡　軍有¶
羽林用法星象統之爪士以拱辰居(左彦/佐制)俾領上軍仍¶
遷右廣　統良家之騎士訓期門之材官(王士/則制)周設七¶
萃漢列八屯皆所以拱衛王宫肅嚴徼道(鄭何/制)國家設¶
十三衛猶漢之南北軍而左右羽林尤稱親重自諸衛¶
<pb:KR3k0025_WYG_033-50b>¶
而移鎮者謂之美遷掌勾陳而讓建章備巡警而嚴羽¶
衛(王元/輔制)環太微之星有上將次將之位所以拱衛宸極¶
誰何不若天子置上將軍以禦侮率是道也(元/集)天子六¶
軍必有材官佽飛超乗挽强之士在焉董之以威待之¶
以信分八舎之衆寡均二廣之勞逸不吳不揚不掉不¶
拙皆將軍之力也是以李大亮上直禁中而文皇甘寢¶
則心腹爪牙之任斯不細矣(于李/友制)熊羆宣力輦轂無塵¶
内訓却非之士外察何留之禁(徐/集)自㕘戎秩乆衛宸階¶
<pb:KR3k0025_WYG_033-51a>¶
　曉傳銀棨之符夜警金吾之漏(常相/制)北落親兵夾峙¶
宫省(杜/牧)典兵於禁門之内立侍於㦸殿之中(張直/方)官崇¶
環衛職實司武(王釗/制)官我正衛(吳正/制)禁旅總蘭騎之兵¶
(李文/饒)勾陳肅肅彰北極之威靈錡仗森森表南端之壯¶
麗九旂揚斾日熾星流五輅鳴鑾龍輈鳳轄　武夫扳¶
燕之服羽騎雲屯期門珥鶡之冠旄頭宿設(張鷟/集)¶
本朝六軍諸衛有左右金吾衛上將軍左右衛上將軍¶
左右驍衛將軍武奮衛上將軍領軍衛上將軍屯衛上¶
<pb:KR3k0025_WYG_033-51b>¶
將軍監門衛上將軍千牛衛上將軍諸衛大將軍諸衛¶
將軍並為環衛官皆命宗室為之亦為武臣之贈典大¶
將軍以下又為武臣責降散官　靖康元年陳過庭請¶
遵藝祖罷諸節度使歸環衛故事於是節度使錢景臻¶
等並為左右金吾衛上將軍(四朝/志)崇寜四年倣古修三¶
衛官親衛府勲衛府翊衛府各有郎有中郎率屬日直¶
於殿陛親衛立於殿上勲衛立於&KR0008;殿翊衛立於兩階¶
衛士之前中興乆而除授孝宗討論環衛官制度如節¶
<pb:KR3k0025_WYG_033-52a>¶
度使則領左右金吾衛上將軍承宣使則領左右衛上¶
將軍在内則兼帶在外則不帶以十貟為額朝㕘侍殿¶
並衣御帶體列宗室不在此例仍不差戚里及非戰功¶
人　祖宗外建方鎮内列環衛品式備具近来環衛乆¶
不除授非所以儲材而均任也(並孝/宗)委禁垣之提警(胡/文)¶
(公/)環設衛官拱扈宸極(宋漢/制)列衛宫邸千夫帶刀宿衛¶
王室環列之官執金為貴(曲阜/集)¶
　　　幹辦皇城司¶
<pb:KR3k0025_WYG_033-52b>¶
史梁乾化六年詔曰端闈正門也宜以時開閉用達陽¶
氣委皇城使檢校閉啟車駕出則闔扉(五代/史)¶
傳記唐城門郎掌京城皇城宫殿諸門開闔之節奉其¶
管鑰而出納之開則先外而後内闔則先内而後外所¶
以重中禁尊皇居也候其晨昏撃鼔之節而啓閉之(通/典)¶
本朝舊號武徳司大平興國詔改今名(實/錄)政和官制改¶
皇城使為武功大夫而其職任則選内外通領焉紹興¶
中詔行宫禁衛所改為行在皇城司三年詔皇城司係¶
<pb:KR3k0025_WYG_033-53a>¶
專掌禁庭出入不𨽻臺察(㑹/要)國朝以皇城使比文臣少¶
卿選人才優長者一貟供職謂主管皇城司也(舊/典)政和¶
改制皇城司依舊以横行或御帶二貟主管焉(同/上)¶
　　　御前忠佐軍頭引見司¶
本朝國初但曰軍頭引見司端平元年改軍頭司為御¶
前忠佐軍頭司引見司為御前忠佐引見司軍頭司掌¶
崇班供奉及諸州駐防捕捉之事引見司掌軍頭名籍諸¶
軍搜閱引見之事(分/紀)中興以來提㸃官幹辦官並以閤¶
<pb:KR3k0025_WYG_033-53b>¶
門官充紹興二十二年詔知閤門官兼則稱提㸃宣贊¶
舎人閤門祇使兼則稱幹辦乾道三年詔提㸃幹辦共¶
以四貟為額(同/上)¶
　　　同知閤門事¶
本朝閤門副使雖無定貟然選任不及疏逺而所置常¶
少於正使之數政和官制以左武右武易二閤副使而¶
閤門事乃命横行知焉則同知之職乃昔時之副使也¶
(職/略)惟朱華之上閤當太微之法宫置副介之名用承諸¶
<pb:KR3k0025_WYG_033-54a>¶
使(胡文恭行/馬懷徳制)¶
　　　閤門軍贊舎人¶
史崔崇禮以節義自將武徳中官通事舎人善詞令進¶
止宗室復從父若氷為金吾大將軍兼通事舎人容貌¶
瓌偉每宣勞揖贊進止閑華有可觀者(唐/書)¶
集相導同奏之節宣揚拜起之儀引而贊之不聞失禮¶
(白/集)辨色而朝百辟輯瑞以㑹萬方正錯立族談之儀宣¶
注意登庸之命蹌蹌濟濟進退以時名為侍臣以贊導¶
<pb:KR3k0025_WYG_033-54b>¶
吾左右者通事舎人之任也(元/集)¶
本朝故事閤門無通事舎人而通事舎人沿唐制自𨽻¶
中書省如抽赴閤門並稱閤門祇候其後直授閤門通¶
事舎人非舊制也天禧中去閤門二字政和六年改為¶
宣贊舎人(㑹/要)出入省戸贊宣朝命　束帶贊謁與賓客¶
言(夏伸/制)舊典通事本𨽻西臺近制建官則領朱閤非善¶
音吐有姿範者不得與選(胡文公行/李惟寶制)典謁天墀之華(王/威)¶
(制/)特陞宣納之名　宣納禁職於上閤而特清(曹修/制)再¶
<pb:KR3k0025_WYG_033-55a>¶
𨽻朱華之閤久侍赤墀之塗　特陞贊於殿中(柴貽/範制)宣¶
傳中制(江從/可制)典司中謁(李繼/明制)參典中㳙之謁(王文/思明)宣傳¶
辭令相導儀矩(髙世/賞制)上閤贊導之官武列之髙選(賈祐/制)¶
　　　閤門祇候¶
本朝舊以閤門通事舎人閤門祇候二等謂之閤職盖¶
武臣之清選也舊止三五貟熙寜四年閤門請擇武臣¶
子弟六人前後殿日祇應以閤門㸔班祇候為名候五¶
年熟識儀數乃除閤門祇候　真宗曰此職非可以恩¶
<pb:KR3k0025_WYG_033-55b>¶
澤授　神宗用宫邸直省官郭昭選為閤門祇候司馬¶
光言此祖宗蓄養賢才在文臣為館職其重如此乞賜¶
裁省乃言貟額上閤聯班維時髙選(初寮/集)祇事上閤爾¶
實宜之(向子/莘制)寘之上閤往㕘贊導(姚師/望制)¶
　　　閤門舎人¶
本朝乾道中孝宗初置(㑹/要)我朝重閤門之職慶元置舎¶
人之貟(詔/詞)淳熙中孝宗幸祕書省丞相史浩奏閤門舎¶
人陛下方以視館職亦各參與坐於西廊(行/状)¶
<pb:KR3k0025_WYG_033-56a>¶
　　　入内内侍省(内侍省附/)¶
史手握王爵口銜天憲(後漢/書)超登公卿之位職參天機¶
(同/上)¶
傳記秦漢加官有中常侍參用士人皆銀璫右貂給事¶
殿省漢中常侍贊導内事顧問應對明帝改以金璫右¶
貂和熹太后稱制乃以閹人為常侍小黄門通命兩宫¶
自此悉用閹人後魏用大長秋又置内侍長四人掌顧¶
問拾遺應對北齊有中常中省隋曰内侍省置内侍二¶
<pb:KR3k0025_WYG_033-56b>¶
人内常侍二人煬帝改長秋監唐復為内侍省龍朔改¶
省為監光宅為司宫臺神龍復舊官有内侍四内常侍¶
六初太宗定制内侍不立三品官不任以事惟門閤守¶
禦廷内掃除廩食而已開元天寶中始拜三品將軍列¶
㦸於門(通/典)天文有宦者四星在帝座西(通/典)¶
本朝國初有内中髙品班院淳化改為内内班院又改¶
入内黄門班院又改内侍省入内内侍班院景徳三年¶
立為入内内侍省國初有内班院淳化改為黄門又改¶
<pb:KR3k0025_WYG_033-57a>¶
内侍以黄門院為内侍省於是入内内侍省與内侍省¶
號為前後省而入内省比前省尢為親近(史/志)凡通侍禁¶
中役復䙝近者𨽻入内侍省供侍殿中備洒掃之職役¶
使雜品者𨽻内侍省　入内内侍省有都都知副都知¶
押班内東頭供奉官内西頭供奉官内侍殿頭内侍髙¶
品内侍髙班内侍黄門　内侍省有左班都知副都知¶
右班都知副都知押班内東頭供奉官内西頭供奉官¶
内侍殿頭内侍髙品内侍髙班内侍黄門　其官稱則¶
<pb:KR3k0025_WYG_033-57b>¶
有内客省使延福宫使景福殿使宣慶使宣政使昭宣¶
使國初所置　政和二年以通侍大夫易内客省使正¶
侍大夫易延福宫使中侍大夫易景福殿使中亮大夫¶
易宣慶使中衛大夫易宣政使拱衛大夫易昭宣使供¶
奉官易内東頭供奉官左侍禁易内西頭供奉官右侍¶
禁易内侍殿頭左班殿直易内侍髙品右班殿直易内¶
侍髙班而黄門之名如故(並職/略)皇祐間王守忠不除節¶
度使觀察院而止給其俸何剡抗疏争辯以為不可其¶
<pb:KR3k0025_WYG_033-58a>¶
後孫忭亦以節度使所以尊寵將帥專置軍事安危成¶
敗一以係焉豈宜中官得如其任　祖宗成法内侍為¶
承宣觀察使者皆老疾或歴年既多匄奉祠然後以此¶
與之　服勞宫省(游回/制)彌光貂省之任(胡文公行/凌允制)聮職¶
内宰(閻安/制)¶
　　　入内内侍省都都知¶
本朝初止有内中髙品都知押班後随省院改易景徳¶
三年置都都知副都都知以諸司使充領省事自都知¶
<pb:KR3k0025_WYG_033-58b>¶
至黄門皆番休直入專職禁中之事凡祭祀朝㑹行幸¶
燕饗則分侍左右或出使四方宣逹上㫖或領務中外¶
督察庶事(兩朝/志)都都知止一貟其任至重相傳自號内¶
宰相恩數幾同執政官至延福宮使仍帶遥郡留後或¶
觀察使皇祐五年以任守忠為入内内侍省内侍省都¶
都知兩省都都知國朝未嘗除也　自守忠後更不差¶
除崇寜二年改入内内侍省都都知為知入内内侍省¶
事後復　掌禁中供奉之事　總領内侍(四朝/志)為内臣¶
<pb:KR3k0025_WYG_033-59a>¶
之極品(職/略)¶
　　　入内内侍省副都知¶
本朝景徳三年置以諸司使副充為北司之貳其官率¶
任景福殿使遥郡觀察使間或有至宫使者與都都知¶
同主判皇城司内庭之事無不預焉(兩朝/史)崇寜二年改¶
為同知入内内侍省事後復(四朝/志)參帷扆之近綴(王岐/公除)¶
(石全/彬制)參冠近職　俾爾㕘中省之務(並任守/忠制)矧乃率屬¶
給事殿省地親寄重(舒信道/除石得)制宿衛中禁董治内省(曲/阜)¶
<pb:KR3k0025_WYG_033-59b>¶
(梁從/吉制)㕘治官省(宋朝用/臣制)¶
　　　入内内侍省押班¶
本朝初止兼他職淳化後始以崇班以上充國朝押班¶
二貟僉預省事而其官率任宣慶昭宣使而已凡都知¶
押班入禁中奏事上見之以禮非若御藥之比常侍於¶
左右也崇寜二年改押班為簽書入内内侍省後復¶
掌禁中侍奏之事(四朝/志)熙寧詔兩省押班五年無違缺¶
並除副都知祖宗成法凡押班非年五十不除嘉祐中¶
<pb:KR3k0025_WYG_033-60a>¶
李繼和以年四十九不得除押班英宗朝張茂則以年¶
四十八不得除押班　董正官省以近為貴(曲阜閻/安制)官¶
省之政爾往㕘之(樂士/宣制)¶
　　　御藥¶
本朝御藥院主管四人以入内内侍充掌按驗方書修¶
合藥劑以侍進御及供奉禁中之用凡藥必品嘗而後¶
進大祭祀朝㑹燕享行幸則扶持左右饋進膳羞亦如¶
之(四朝/志)凡遷轉之序自聴喚除主管龍圗天章閣謂之¶
<pb:KR3k0025_WYG_033-60b>¶
閣長次遷管後苑次遷管内東門謂之門司次遷御藥¶
謂之藥局由御藥擢押班即除昭宣使或以功遷昭宣¶
而押班無闕員則除帶御器械(職/略)擢陞御府(曾曲/阜制)屢辭¶
藥藏之親(胡文公行/王從禮制)¶
　　　門司¶
本朝内東門司主管四人以入内内侍充掌宮禁人物¶
出入周知其名數而譏察之(四朝/志)¶
　　　閤長¶
<pb:KR3k0025_WYG_033-61a>¶
本朝龍圖天章寶文閤主管官四人以入内内侍充掌¶
藏祖宗文章圖籍及符瑞寶玩之物安像設以崇奉之¶
(四朝/志)¶
　　　内侍省都都知副都知押班¶
本朝宋景徳三年置以諸司使副上以上充雍熙三年¶
以都知王仁睿為洛苑副使仍舊都知諸司副使領都¶
知自仁睿始也淳化五年以竇神興充莊宅使兼黄門¶
左班都知諸司使領都知自神興始也　熙寧六年以¶
<pb:KR3k0025_WYG_033-61b>¶
内侍押班蘇利涉為内侍省左班都知仍自入内侍省¶
内侍省押班五週年無違闕並除副都知國朝都都知¶
副都知間置一貟押班二貟主本省官差使遇坐朝侍¶
立而已或侍宣喚方許入禁中多以恬退不肯任事之¶
人處之或在北司久次告老自請而除者亦有因事左¶
遷為之者其都都知恩數與北省均焉(官/制)參珥左璫列¶
侍中省(胡文/恭制)¶
　　　東西頭供奉官¶
<pb:KR3k0025_WYG_033-62a>¶
傳記唐永徽以後人主多居大明宫别置從官謂之東¶
頭供奉官西内具貟不廢則謂之西頭供奉官(放/談)¶
本朝入内内侍省及内侍省皆東西頭供奉官元豐無¶
所改政和改内臣官制但不分東西頭耳(官/制)服勞宫省¶
(龍溪/集)¶
　　　京尹¶
史趙廣漢行京兆尹京兆政清吏民稱之不容口其發¶
摘姦伏如神　張敞為京兆枹鼓稀鳴市無狗偷其治¶
<pb:KR3k0025_WYG_033-62b>¶
略循趙廣漢之迹以經術自輔其政　黄霸治行第一¶
入守京兆尹　雋不疑為京兆尹吏民敬其威信每行¶
縣錄囚還母問平反幾何不疑曰有母即喜笑或亡所¶
出母怒為不食始元中有男子自謂衛太子雋不疑叱¶
吏收縛曰昔蒯瞶違命出奔輒拒而不納春秋是之衛¶
太子得罪先帝亡不即死今來自詣此罪人也遂送詔¶
獄由是聲名重於朝廷(並漢/書)劉靖為河南尹應璩與書¶
曰入作納言出臨京任富民之術日引月長(魏/志)晉武帝¶
<pb:KR3k0025_WYG_033-63a>¶
詔曰河南百郡之首其風教宜為邇遐所模以導齊之¶
奉車都尉王恂忠亮篤誠才兼内外明於治化其以為¶
河南尹　又詔曰河南京畿大都四方表則庾純精粹¶
忠正才經治亂以純為河南尹(並晉/書)樊子盖檢校河南¶
内史屢有理績隋文帝謂曰今為公别造玉麟符以代¶
銅虎(隋/書)許孟容為京兆神䇿軍吏假富民錢不償孟容¶
械繫之上宣㫖令付本軍孟容執奏曰臣執司輦轂彈¶
擊豪强錢未盡輸昱不可得上以其守正許之豪右斂¶
<pb:KR3k0025_WYG_033-63b>¶
迹威望大震(唐/書)栁仲郢先為京兆尹政號嚴明後為河¶
南尹以寛惠為政言事者以為不類京兆時仲郢曰輦¶
轂之下彈壓為先郡邑之治惠養為本　中宗以張仁¶
亶為洛州長史初髙宗時賈敦頤為洛州長史頗有政¶
績與仁亶皆為一時之最時人為之語曰洛州有前賈¶
後張可敵京兆三王也　魏少遊以吏幹知名四為京¶
尹　李仲通天寶末為京兆尹弟叔明繼之長安歌曰¶
前尹赫赫具瞻允若後尹熙熙具瞻允斯(並同/上)¶
<pb:KR3k0025_WYG_033-64a>¶
傳記秦分天下為三十六郡京師為内史漢因之景帝¶
分左右内史武帝置京兆尹右扶風左馮翊為三輔後¶
漢都洛陽為河南尹魏晉因之歴代所都皆為尹江左¶
為丹陽尹北齊為清都尹後周及隋復為京兆尹唐初¶
置牧開元復為尹五代都汴為開封尹(職/源)凡帝王所都¶
皆曰尹(通/典)¶
集茫茫天區畫冀為京商邑翼翼四方之經爰作卿士¶
以尹王都風教以興萬國承流(揚雄/箴)尹者正也廣漢和¶
<pb:KR3k0025_WYG_033-64b>¶
顔接下子髙自輔經術孫寶行嚴霜之誅袁安留冬日¶
之愛(尹丹陽/傳序)日出御便殿召丞相以下計事而大京兆¶
得在其中非常吏也(元相/制)宜紆朝紱用清都輦(相王/制)誠¶
以海内法式自京師始輦轂之下盗賊為先假之恩威¶
用讋豪右(並同/上)京兆五守西漢難追河南二尹東平罕¶
繼(梁邵陵/王辭)政非一軌俗備五方内植寛明外持簡惠神¶
臯載穆轂下以清(竟陵王/行狀)名存内史之榮寵貴京兆之¶
號赭衣盡獲枹鼓希鳴(孫樵/集)冠四方岳牧之首(白集張/正甫制)¶
<pb:KR3k0025_WYG_033-65a>¶
尹吉甫而鎮西郊(崔陵/制)自尹京輦人甚便安(盧士/制)京兆¶
郡國初首所管神州赤縣(韓/文)黄圖復尹京(白/詩)¶
本朝太宗真宗皆嘗尹京後親王無繼者權知府一人¶
掌尹正畿甸之事中都之獄訟皆受而聽焉小事則專¶
决大事則稟奏若承㫖已斷者刑部御史臺無輒糾察¶
典司轂下建隆以來為要劇之任崇寜三年蔡京乞罷¶
權知府置牧尹各一員專總府事牧以皇子領尹以文¶
臣充(四朝/志)中興駐蹕杭州建炎改為臨安府守臣帶浙¶
<pb:KR3k0025_WYG_033-65b>¶
西撫安乾道七年皇太子領臨安府尹就東宫為廨廢¶
臨安府通判簽判職官置少尹判官推官九年皇太子¶
辭免臨安府尹其通判以下並復置(中興/㑹要)李穆知開封¶
府豪右屏跡權幸不敢干以私　范仲淹知開封决事¶
如神京師語曰朝廷無憂有范君京師無事有希文¶
杜衍知開封聽斷如神　李沆所至有治劇之聲自開¶
封府擢為宰相　梁子美權開封尹入謝曰臣曾祖顥¶
祖適皆嘗領府事今臣復攝尹懼弗克負上曰卿三世¶
<pb:KR3k0025_WYG_033-66a>¶
尹京師縉紳盛事也(四朝/史)牧民天府總京邑之浩穰(楊/億)¶
(代/表)召典京部(蔡延/慶制)尹釐神甸(舒信/道啓)委司都府之治(胡文/恭制)¶
尹正之權(皇甫/泌制)尹正畿甸(謝景/温制)¶
　　　都廂¶
本朝大中祥符元年置京新城外八廂真宗以都門之¶
外居民頗多舊例惟赤縣尉主其事至是特置廂吏命¶
京府統之　天禧五年增置九廂(並長/編)熙寜三年五月¶
詔以京朝官曾歴通判知縣四人分置京城四廂凡民¶
<pb:KR3k0025_WYG_033-66b>¶
有鬬訟事輕者得以决遣九月詔許留後使臣兩員分¶
左右廂管勾十一月臣寮言逐廂一月之内斷决事件¶
不多欲止令京朝官兩員分領兩廂决斷所元祐元年¶
知開封府謝景温請於新城内外左右置二廂通為四¶
廂四年罷紹聖復置(㑹/要)紹興中臨安府先依開封例於¶
城外南北廂置主管公事又城内左右廂發添置其廂¶
官兩員移往城南北廂(㑹要今城外四廂用熙寧法差/京官充都廂理在外通判差遣)¶
(城内/四廂)¶
<pb:KR3k0025_WYG_033-67a>¶
　　　留守¶
史漢和帝南巡張禹以太尉兼衛尉留守(後漢/書)孫權使¶
登居守時有盗賊乃表定科令所以防禦甚得止姦之¶
要(吳/志)後魏髙祖南伐以太尉元丕廣陵王羽留守京師¶
並加持節(北/史)隋楊瓚居守帝謂之曰六府事殷一以相¶
付朕將遂事東方無西顧之憂(隋/書)煬帝幸遼東命樊子¶
盖留守備禦有功帝勞之比蕭何㓂恂　大業九年代¶
王侑留守西京十二年李淵太原留守王威髙君雅為¶
<pb:KR3k0025_WYG_033-67b>¶
副(並通/鑑)太宗幸玉華宫房𤣥齡以疾卧總留臺詔曰公¶
當蕭何之任朕無西顧之憂(唐/書)髙宗幸洛陽令河間王¶
孝恭次子晦居守顧曰闗中之事一以付卿令式之外¶
有利於人者随事即行不須聞奏　𤣥宗東巡宋璟為¶
留守上曰卿國之元老為股肱耳目所有嘉謀嘉猷宜¶
入告也璟因極言得失制曰所進言書之座右出入觀¶
省以誡終身　郭子儀為京城留守賜鐵劵圖形凌煙¶
閣　裴度留守東都時閹豎擅威度不復有經濟意乃¶
<pb:KR3k0025_WYG_033-68a>¶
治東都綠野堂野服蕭散為之把酒不問人間事　裴¶
度罷東都留守中人使幽鎮還言軍中謂度在朝而兩¶
河諸侯忠者懷强者畏今居東人人失望(並同/上)晉天福¶
中勅留守之任委寄非輕凡降絲綸宜同將相今後除¶
留守宜降麻制(五代/史)¶
傳記唐太宗親征遼東置京城留守以房𤣥齡充蕭瑀¶
為副髙宗幸洛陽以雍州長史李晦為西京留守其後¶
車駕發京都則置留守以右金吾大將軍為副留守太¶
<pb:KR3k0025_WYG_033-68b>¶
原府亦置尹及少尹以尹為留守少尹為副留守謂之¶
三都留守(職/林)唐故事居守之任或任用舊徳或用故相¶
未嘗以武將而當保釐之重長慶二年以前義武軍節¶
度使陳楚為東都留守且非舊制尋亦改焉(通/典)¶
集主鑰東門(杜牧/之)命爾居守俾之保綏(陸/集)統禦都邑提¶
持紀綱(同/上)方委留鎮(白/集)星使出闗東兵符賜上公山河¶
歸舊國管鑰換離宫行色旌旗動軍聲鼓角雄漢壘三¶
秋静胡沙萬里空其如天下望旦夕詠清風(劉夢得送/裴司徒)¶
<pb:KR3k0025_WYG_033-69a>¶
本朝建隆元年親征澤潞以樞宻使吳延祚為東京留¶
守其三京留守各一人以知府事兼之留守掌司宫鑰¶
及京城守衛修葺彈壓之事畿内錢穀兵民之政(四朝/志)¶
建炎初京城有副留守又有西京留守其後武林建業¶
並建行宫武林視汴都而建業視三都焉(職/略)紹興四年¶
參政孟庾為行宫留守從權措置百司事務六年有行¶
宫同留守(中興/㑹要)李沆真宗朝戎人㓂邊幸鄴沆為東京¶
留守不戮一人而輦轂自清　紹興八年召吕頤浩付¶
<pb:KR3k0025_WYG_033-69b>¶
以建康趙鼎曰頤浩之政長於彈壓建康之民頗望其¶
来上曰繁劇之政固以彈壓為先若不動聲色使百姓¶
隂受其賜小人却不知也(㑹/要)乃眷留都之重(劉沆/制)委以¶
别京之重(文彦/博制)處居留之任(賜彦博/口宣)守宫鑰之謹嚴(謝/表)¶
眷是别都之重(韓琦/詔)近付京都之鑰(荆公除/李璋制)¶
　　　經略使¶
史唐貞觀二年邊州别置經略使此盖使名之始(唐百/官制)¶
以計度為上考集事為中考修造為下考(同/上)永淳元年¶
<pb:KR3k0025_WYG_033-70a>¶
以婁師徳為河源軍經略副使帝曰卿有文武才勿辭¶
　劉雍為隴右經略使輕財愛士得人之死力(唐/書)元結¶
為容管經略使平嶺表夷獠代宗遣使慰勞加金紫光¶
禄大夫　戴叔倫為容管經略使其治清明仁恕多方¶
略故所至稱最徳宗嘗賦中和節詩遣使者寵賜　裴¶
中立為安南經略使威聲風行(並同/上)¶
傳記唐節度兼度支管田招討經略使則有副使判官¶
各一人(分/紀)¶
<pb:KR3k0025_WYG_033-70b>¶
集牧人盡區處之方制國備形體之法道阻而備百貨¶
地偏而具五穀儲峙委積師旅無庚癸之呼繕完板幹¶
控帶兼戊已之位(唐/制)¶
本朝咸平五年始以張齊賢為邠寧環慶涇原路經略¶
使又以錢若水為并代經略使自後不除人寶元中夏¶
人入㓂始命陜西沿邊大將皆兼經略皇祐間儂智髙¶
擾邊詔知桂廣州並帶經略安撫使自後西南二邊常¶
帶經略所以重帥權而服羌夷也(職/略)掌一路兵民之事¶
<pb:KR3k0025_WYG_033-71a>¶
皆帥其屬而聽其獄訟頒其禁令定其賞罰稽其錢穀¶
甲械出納之名籍而行以法若事難專决則具可否禀¶
奏即於械速邉防及士卒抵罪則聽以便宜裁斷帥臣¶
任河東陜西嶺南路職任綏御戎夷則為經略安撫使¶
(續㑹/要)南渡之初舊制廣南東路帶主管經略安撫司公¶
事西路帶經略安撫使紹興五年令襄陽守臣湖北帶¶
經略安撫使後罷而二廣如故(㑹/要)經略安撫司不置佐¶
官以帥權不可不專也都總管副總管鈐轄都監同簽¶
<pb:KR3k0025_WYG_033-71b>¶
書而下皆受經略使節制(筆/談)臨長列藩表率本道(張升/制)¶
　　　安撫使¶
史梁普通五年魏以酈道元為大使慰撫六鎮　隋開¶
皇九年詔遣柱國韋洸安撫嶺外　仁夀四年以楊素¶
為并州道行軍總管河北道安撫大使(並通/鑑)義鳳二年¶
詔裴行儉為安撫大使歸至京師帝勞曰行儉持孤軍¶
入深萬里兵不血刃叛黨禽夷可謂文武兼備矣(唐/書)突¶
厥入㓂拜狄仁傑河北安撫大使時民多脅從於賊仁¶
<pb:KR3k0025_WYG_033-72a>¶
傑願曲赦河北詔可　馬儉為并州道安撫大使許以¶
便宜(並同/上)¶
傳記唐貞觀初遣大使十三巡天下諸州水旱則有巡¶
察安撫存撫之名節度使兼之則有副使(分/紀)¶
集受瑞析圭建麾作牧(文/選)當藩垣屏翰之任有弓矢鈇¶
鉞之權(韓/文)五都伯長(送張童/子序)方州大臣(元侍/御書)大夫烏公¶
以鈇鉞鎮河陽(温造/序)來帥熊羆四方作儀(本/頌)出咨岳政¶
入填邦紀(惠/文)繄我輔臣洎兹列岳(册尊/號赦)尹正大都節度¶
<pb:KR3k0025_WYG_033-72b>¶
羣州(皇甫湜荆/南判官序)¶
本朝咸平二年以王欽若為西川安撫使梁顥為陜西¶
安撫使其後景徳三年始置河北沿邊安撫使而陜西¶
沿邊諸州亦有之慶厯二年詔置河南安撫司八年詔¶
置河北西路安撫皇祐四年詔廣桂二州帶經略安撫¶
使熙寧五年罷諸路經略安撫司崇寧二年置河南安¶
撫使宣和三年詔杭越州江寧府守臣並帶安撫使詔¶
洪州守臣可依江寜府安撫使凡諸路安撫逐州知州¶
<pb:KR3k0025_WYG_033-73a>¶
兼州總諸將統制軍旅察治姦宄務以肅清一道凡兵¶
民之政皆掌焉(余與經/略使司)建炎元年李綱請沿河沿淮沿¶
江置安撫使兼馬步軍都統管以文臣充二年令將兵¶
處知州帶管内安撫使後省四年置鎮撫使罷逐諸路¶
安撫使後如故　咸平三年王欽若四川安撫使所至¶
録問繫囚真宗諭之曰朕以觀省風俗尤難其人數日¶
思之無易卿等各宜宣布徳澤使知朕勤詢之意(並㑹/要)¶
范雍充陜西縁邊州軍體量安撫使詔所至察訪邊民¶
<pb:KR3k0025_WYG_033-73b>¶
利害及體量官吏能否(同/上)無安帥之樂尤待衮衣之還¶
(韓琦/制)¶
　　　制置使¶
史大中五年以白敏中充招討党項行營都統制置等¶
使(通/鑑)¶
本朝掌經畫邊鄙軍旅之事政和中以内侍童貫為之¶
(四朝/志)宣和末姚古為京畿輔郡兵馬制置使靖康初种¶
師道為河東路制置使錢盖為陜西五路制置使(實/錄)建¶
<pb:KR3k0025_WYG_033-74a>¶
炎元年有招提賊盗制置使自王淵始三年有行在軍¶
制置使自劉光世始又諸路皆有副使自江浙陳彦文¶
程千秋始六月浙西安撫使康允之帶本路制置使安¶
撫帶制置自此始也四年罷有沿江都制置使(管江南/東路知)¶
(建康/府)紹興二年有沿海制置使(兩浙/東路)三年有安撫制置¶
使六年始鑄印以某路某路制置司為名(㑹/要)¶
　　　㕘議官¶
史嚴武鎮成都奏杜甫為㕘謀甫放恣嘗醉登武牀瞪¶
<pb:KR3k0025_WYG_033-74b>¶
目視武曰嚴挺之乃有此兒(唐/書)¶
傳記唐置藩鎮皆有㕘議至行軍亦有之闗預軍中機¶
宻張建封署温造銳劉濟使納忠於朝(職/源)¶
集實㕘戎幕　俾倅中權　請倅戎㫋　介於戎車服¶
我清憲　授韓厥佐戎之任　委以謀謨介僎之重(並/常)¶
(集/)任在軍要權制兵機(白六/帖)從軍則望重仲宣佐幕則¶
才髙阮瑀　魯連飛書燕將得而自殺陳琳草檄魏祖¶
讀以愈風(並同/上)益部以文昌為帥長俾鎮撫焉命審規¶
<pb:KR3k0025_WYG_033-75a>¶
為上介俾左右焉以才佐賢蜀必理矣輟三署郎加命¶
服以遣之茍佐吾相以善政聞吾寧久遺汝於諸侯乎¶
(白/集)元翼殿我漢南求賢乞能以自㕘貳今以命洪茍致¶
吾元翼於羊社别有陟明之典(張洪/制)藉賓介以㕘謀猷¶
(裴厰/制)載筆乗軺乃作㕘謀出入朔方陪佐戎車(栁/文)分閫¶
之寄㕘制其半　恭惟同自出妙選異髙標入幕知孫¶
楚披襟得鄭僑文人藉門地閥閱冠雲霄藻翰惟牽率¶
湖山合動揺(杜/甫)今君行得所勢若脫鞲鷹檄筆無與讓¶
<pb:KR3k0025_WYG_033-75b>¶
幕謀識其膺攸績開史牒翰飛逐演鵬(韓愈送/侯叅謀)¶
本朝建炎四年詔兩浙西路安撫大使許置㕘謀㕘議¶
各一貟　紹興四年詔沿江三大使司亦許置㕘謀㕘¶
議官五年詔江東西路湖南浙西安撫大使安撫使許¶
置㕘議(中興/㑹要)¶
　　　機宜¶
本朝安撫使司其屬有勾當公事管勾機宜文字準備¶
差使(哲宗/正史)建炎初安撫大使司許置主管機宜文字主¶
<pb:KR3k0025_WYG_033-76a>¶
管書寫本司機宜文字各一貟(中興/㑹要)熙寧三年韓琦判¶
大名府奏乞不散青苗上閱其奏曰此必强至之文時¶
至為大名府路機宜(實/錄)雍容幕畫(初寮劉/伯夀制)外任幕府(姚/仲)¶
(和/制)¶
　　　撫幹¶
本朝安撫使司屬有勾當公事髙宗避御嫌名改為幹¶
辦公事建炎三年詔浙西安撫大使許置幹辦公事五¶
貟(㑹/要)¶
<pb:KR3k0025_WYG_033-76b>¶
　¶
　¶
　¶
　¶
　¶
　¶
　¶
　記纂淵海卷三十三¶
