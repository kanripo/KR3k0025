# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:34.835860
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷七十
<pb:KR3k0025_WYG_070-1a>¶
欽定四庫全書¶
　記纂淵海卷七十　　　　宋　潘自牧　撰¶
　　叙述部¶
　　　求援¶
經弱者不能自濟必依於强(詩/序)控于大邦(詩/)終夜有求¶
於幽室之中非燭何見(禮/記)¶
子昏暮叩人之門户(孟/子)車轍之中鮒魚曰我東海之波¶
臣也豈有升斗之水而能活我哉(荘/子)¶
<pb:KR3k0025_WYG_070-1b>¶
史孟獻子曰願借助焉(左襄/四年)甘茂謂蘇秦曰貧人女與¶
富人女㑹績貧人女曰我無以買燭而子之燭光幸有¶
餘子可分我餘光無損子明而得一便焉(史/記)雖復零雨¶
自天終待雲興四岳(北史魏/愷傳)蕭炅為河南尹嘗坐事西¶
臺遣吉温徃按之温治炅甚急及温為萬年丞未幾炅¶
為京兆尹温素與髙力士相結力士自禁中歸度炅必¶
徃謝官乃先詣力士與之談謔握手甚歡炅後至温陽¶
為驚避力士呼曰吉士不須避此亦吾故人也召還與¶
<pb:KR3k0025_WYG_070-2a>¶
炅坐炅接之甚恭不敢以前事為怨他日温詣炅曰曩¶
者温不敢虧國家法自今請洗心事公炅遂與盡歡(通/鑑)¶
(唐𤣥/宗紀)¶
傳記士非玉璧談者為價(物理論互見/因人而重門)¶
集兾宵燭之末光邀潤屋之㣲澤(劉孝標廣/絶交論)寒谷待鳴¶
律(文/選)譬諸蟄蟲坯户而死者與夫槁死亦無以異矣春¶
雷一震必歆然翹首與生為徒况有吹律者召東風以¶
薫之其化也益速　宋廣平之沈下僚蘇公味道為使¶
<pb:KR3k0025_WYG_070-2b>¶
者廣平投以梅花賦蘇盛稱之自是方列於聞人之目¶
是知英賢卓犖可外文字猶用片言借說於先達之口¶
席其勢而後驤首當時矧碌碌者疇能自異(互見因/人而重)施¶
一陽於剝極之際援衆溺於坎深之下　夫踣者思起¶
必謼而求拯疾者思愈必呻而求醫(劉賔/客集)孤獸走索羣¶
(曹子建贈白/馬王彪詩)無衆星之明假日月之光(魏文帝/吳質書)願假東¶
壁輝餘光照貧女(李白/集)餘波期救涸　巨海能無釣浮¶
雲亦有梯　麾下頼君材並美獨能無意向漁樵　揚¶
<pb:KR3k0025_WYG_070-3a>¶
雄更有河東賦惟待吹嘘送上天(杜/詩)儻荆璞不致見疑¶
夜光不逄按劍則沈骸九死終望銜珠俛首三泉猶希¶
結草　涸鱗濡沫常觖望於鯨波决羽搶榆頗思遷於¶
鶯樹　儻餘光之可照庶寒灰之重然曲逮恩光資餘¶
潤於東里襲承導引輕托夢於南樛　奮短翮於搶榆¶
希髙標之餘拂濯鮮鱗於涓滴望鴻浪之㣲沾所兾顧¶
盼曲流剪拂増價則鈆刀起一割之用跛鼈致千里之¶
行(互見/自薦)儻能分其斗水濟濡沫之枯鱗恵以餘光照孀¶
<pb:KR3k0025_WYG_070-3b>¶
棲之寒女得使伏櫪駑蹇希騏&KR0185;而蹀足竄迹翩翾排¶
鴛鸞而刷羽(互見自薦並/駱賔王集)蹈水火者之求免於人也不¶
惟其父兄子弟之慈愛然後徃而全之也將有介於其¶
側者雖其所憎怨茍不至乎欲其死者則將大聲疾呼¶
而望其人之救也　木在山馬在肆過之而不顧者雖¶
日累千百人未為不才與下乗也及至匠石過之而不¶
睨伯樂過之而不顧然後知其非棟梁之才超逸之足¶
也(互見/委棄)天地之濱大江之濆有怪物焉蓋非常鱗凡介¶
<pb:KR3k0025_WYG_070-4a>¶
之品彚匹儔其得水變化風雨上下於天不難也其不¶
及水蓋尋常尺寸之間耳無髙山大陵曠途絶險為之¶
闗隔也然其窮涸不能自致乎水為獱獺之笑者蓋八¶
九矣如有力者哀其窮而運轉之蓋一舉手一投足之¶
勞也然是物也負其異於衆也且曰爛死於沙泥吾寧¶
樂之若俛首帖耳摇尾而乞憐者非我之志也是以有¶
力者遇之熟視之若無覩也其死其生固不可知也今¶
又有有力者當其前矣聊試仰首一鳴號焉庸詎知有¶
<pb:KR3k0025_WYG_070-4b>¶
力者不哀其窮而忘一舉手一投足之勞而轉之清波¶
乎其哀之命也其不哀之命也知其有命而且鳴號之¶
者亦命也(韓/文)且天下熈熈然而獨呻吟(栁/文)恩波自觧惜¶
枯鱗　銜花縦有報恩時擇木誰容托身處(劉長/卿)見借¶
羽翼(王維/集)折簡能榮瘁遺簮莫棄捐韶光如見借寒谷¶
變風烟(温飛/卿)愧無鵷鷺姿短翮空飛還誰當假羽毛雲¶
路相追攀(韋應/物集)線因針而入矢因弦而發雖有線矢無¶
針弦欲自致焉不可得也(白傅/集)當途訴知已投刺匪求¶
<pb:KR3k0025_WYG_070-5a>¶
蒙(孟浩/然)朝無一命之親路無回眸之舊猶孤根寄不食¶
之田也人人耘耨所不及家家溉灌所不沾其濯乃條¶
枚成乃華實者上天至仁之膏澤厚地無際之陽春乎¶
相公為上天霖雨佐厚地無際之陽春發生者也何以¶
處某焉(歐陽行/周文)握風捕影鑄木鏤水敢求恩知但希鐫¶
琢　墜井者求出執熱者願濯　自愧掃門士誰為乞¶
火人(杜牧/之)遺簮墜履應留念門客如今只下寮　宣室¶
夜闌如有問可能全忘未燃灰(羅/隐)¶
<pb:KR3k0025_WYG_070-5b>¶
本朝無鹽煩刻畫寒谷借吹&KR0821;(歐公/集)必為鏌鎁盡歸鎔¶
鑄(晏公/類要)儻矜一介之誠願借半辭之助(臨/川)行看富貴逼¶
炙手借餘暖　特借齒牙曲成羽翼(東/坡)¶
　　　求哀¶
史楚子圍鄭三月克之鄭伯肉袒牽羊以逆曰孤不天¶
不能事君使君懐怒以及敝邑孤之罪也敢不惟命是¶
聽其俘諸江南以實海濵亦惟命其剪以賜諸侯使臣¶
妾之亦惟命若惠顧前好徼福於厲宣桓武不泯其社¶
<pb:KR3k0025_WYG_070-6a>¶
稷使改事君夷於九縣君之惠也孤之願也非所敢望¶
也敢布腹心君實圗之(左宣/十二)楚莊王伐鄭克之鄭伯肉¶
袒牽羊以逆曰孤不天不能事君君用懐怒孤之罪也¶
敢不惟命是聽擯之南海以臣妾賜諸侯亦惟命是聽¶
若不絶其社稷使改事君孤之願也非所敢望也敢布¶
腹心(史楚/世家)懐朔鎮將元尼須與元懐舊交貪穢狼籍置¶
酒請懐謂懐曰命之短長繫卿之口豈可不相寛貸(通/鑑)¶
(梁武/帝紀)魏齊笞繫范雎折脅摺齒睢佯死卷以簀置厠中¶
<pb:KR3k0025_WYG_070-6b>¶
使客醉者更溺之范雎謂守者曰能出我我必有厚謝¶
守者乃請棄簀中死人魏齊醉曰可矣(通鑑/周紀)晉王斬劉¶
守光守光曰守光善騎射王欲成伯業何不留之使自¶
効其二妻李氏祝氏讓之曰皇帝事已至此生亦何益¶
妾請先死即伸頸就戮守光至死號泣哀祈不已(通鑑/後梁)¶
(均/王)丁公為項羽將逐窘高祖彭城西短兵接漢王急顧¶
謂丁公曰兩賢豈相戹哉丁公引兵而還(西漢季/布傳)暴勝¶
之欲斬王訢訢曰殺訢不足增威不如時有所寛以明¶
<pb:KR3k0025_WYG_070-7a>¶
恩貸勝之壯其言而赦之(前/漢)猛虎處深山百獸震恐及其¶
在䧟穽之中搖尾而求食(司馬/遷𫝊)¶
集元相公在浙東賔府有薛書記酒後傷公猶子逐出¶
幕既去作十離詩以獻犬離主筆離手馬離廐鸚鵡離¶
籠燕離巢珠離掌魚離池鷹離羣竹離亭鏡離臺犬詩¶
云馴擾朱門四五年毛香足净主人憐無端咬着親情¶
客不得紅絲毯上眠筆詩云越管宣毫始稱情紅牋紙¶
上撒花瓊都縁用乆鋒頭盡不得羲之手裏擎鸚鵡詩¶
<pb:KR3k0025_WYG_070-7b>¶
云隴西獨自一孤身飛去飛來上錦䄄都縁出語無方¶
便不得籠中更喚人燕詩云出入朱門未忍抛主人常¶
愛語咬咬銜泥穢汚珊瑚簟不得梁間更壘巢(摭言餘/不載)¶
　　　謁見¶
經見情者獲直徃則違(易/例)既見君子云胡不喜　既見¶
君子為龍為光(詩/)聞始見君子者辭曰某固願聞名於¶
將命者敵者曰某固願見罕見曰聞名亟見曰朝夕(禮/記)¶
子不識可以繼此而得見乎(孟/子)願望履幕下　侍於下¶
<pb:KR3k0025_WYG_070-8a>¶
風幸聞咳唾之音(荘/子)¶
史子産曰敝邑不敢寧居來㑹時事逄執事之不閒而¶
未得見又不獲聞命未知見時(左襄三/十一年)鄒陽曰何王之¶
門不可曵長裾乎　願有謁也(西漢/本傳)耳餘上謁(張耳/傳)造¶
請諸公(張湯/傳)曠若開雲見日何喜如之(東漢袁/紹傳)伏拜賔¶
阼通爵里之刺(魏/志)吕僧珍生子宋季雅徃賀署函曰錢¶
一千閽人少之不為通强之乃進(梁書互/見慶賀)¶
集承顔下風(陸士/龍詩)獨耻事干謁(杜工/部詩)君出我入如相避¶
<pb:KR3k0025_WYG_070-8b>¶
然(韓/文)鄭光業有一巨皮箱凡投贄有可嗤者即投其中¶
號曰苦海(摭/言)古者未有紙削竹木以書姓名故謂之刺¶
後以紙書故謂之名紙唐李徳裕為相貴盛人務加禮¶
改具銜候起居之狀謂之門狀(集/韻)¶
　　　得所依託¶
經日月麗乎天百穀草木麗乎土　得其所歸者必大¶
故受之以豐(並/易)弱而不懼於敵者得所據也憂而不懼¶
於亂者得所附也(易/注)日月得天而能乆照(易/)魚麗于水¶
<pb:KR3k0025_WYG_070-9a>¶
獸麗于山(易/注)菁菁者莪在彼中阿　鴻雁于飛集于中¶
澤　魚在在藻依于其蒲(詩/)¶
子霜雁託於秋風以成輕舉之勢(列/子)投魚于淵寘猿于¶
木(文中/子)大厦成而燕雀相賀(淮南子互/見第宅門)¶
史齊侯使敬仲為卿辭曰覊旅之臣幸若獲宥及於寛¶
政赦其不閑於教訓而免於罪戾君之惠也所獲多矣¶
(左荘二/十二年)社鼷不灌屋䑕不熏何則所託者然也(前漢中/山王傳)¶
巨魚縱大壑(前王/褒傳)星辰之麗天猶萬國之附王(後漢袁/楷傳)¶
<pb:KR3k0025_WYG_070-9b>¶
如晨風之鬱北林龍魚之趣藪澤也(晉書孝/愍帝紀)魚得水而¶
遊鳥乗風而翔(唐書元/稹傳)鳥生深林獸在豐草(白居/易傳)¶
傳記稷蜂不攻社䑕不熏其所託者然也(韓詩/外傳)鳯凰巢¶
於阿閣(通/歴)¶
集歸鳥赴喬林翩翩厲羽翼(曹子建贈/白馬王彪)庇身有地(任彦/昇集)¶
蝟結蟻聚水草有依(文/選)露淋秋檜鶴聲清(杜荀/鶴)問無恙¶
外不暇出一語且先賀其得賢主人(韓退之/代張籍)團團規内¶
星未必明如月託迹近北辰周天無淪没(元/稹)雄藩車馬¶
<pb:KR3k0025_WYG_070-10a>¶
地作尉有光華　銜泥入華屋(韋應/物)不見千年鶴多栖¶
百丈松　獸樂在山谷魚樂在陂池蟲樂在深草鳥樂¶
在高枝(白侍郎互見/趨向不同)水深魚極樂(杜/詩)¶
　　　失所依託¶
經龍戰于野其道窮也(易/)若渉大水其無津涯　予將¶
疇依(書/)予羽譙譙予尾翛翛予室翹翹風雨所漂搖¶
鴻飛遵陸　不屬于毛不離于裏　靡所止戾(詩/)¶
子下喬木而入於幽谷(孟/子)蒙鳩以羽為巢而編之以髮¶
<pb:KR3k0025_WYG_070-10b>¶
繫之以葦苕風至苕折卵破子死巢非不完也所繫者¶
然也(荀/子)¶
史虢射曰皮之不存毛將安傅(左僖十/四年)容容無所倚(史/淮)¶
(隂/傳)失所為愆(史孔子/世家)曾不得邪徑而託足焉(前漢賈/山傳)宇¶
宙雖廣自容無所(通鑑晉/穆紀)有鳥於此架巢於葭葦之顛¶
天風則葭折而巢毁所托者弱也(韓詩/外傳)¶
集眇眇而無所歸泊(楚/辭)花離蔕而萎條去幹而枯(蔡邕/釋誨)¶
出籠窮短翮委轍涸枯鱗(駱賔/王)行舟楫而不識四方兮¶
<pb:KR3k0025_WYG_070-11a>¶
渉大水之漫漫(韓文閔已賦互/入昧於趨向)為水不入海安得浮天¶
波為木不在山安得横日柯(孟東/野)枳棘徒棲鳳(劉長/卿)舊¶
時王謝堂前燕飛入尋常百姓家(劉賔/客)百川不朝於海¶
雖狂奔澶漫終為涸土(唐田頵移/書楊行密)纍纍然若䘮家之狗¶
(史記孔/子世家)¶
　　　辨白¶
經無信人之言人實迋女(詩/)子曰二三子以我為隠乎¶
吾無隠乎爾吾無行而不與二三子者是丘也(語/)¶
<pb:KR3k0025_WYG_070-11b>¶
子如使予欲富辭十萬而受萬是為欲富乎　予豈好¶
辯哉予不得已也(孟/)¶
史考問左驗明白(楊惲/傳)貫髙怨家知其謀上變告之於¶
是上遣捕趙王及諸反者趙午等十餘人皆自爭剄貫¶
髙獨怒罵曰誰令公為之今王實無謀而並捕王公等¶
皆死誰白王不反者乃詣長安髙對獄曰獨吾屬為之¶
王實不知吏治搒笞數千刺剟身無可擊者終不復言¶
貫髙曰人情寧不各愛其父母妻子乎今吾三族皆以¶
<pb:KR3k0025_WYG_070-12a>¶
論死豈愛王過於吾親哉顧為王實不反獨吾等為之¶
(漢惠/帝紀)初大司馬冏疑中書郎陸機為趙王倫撰禪詔收¶
欲殺之將軍為之辨理得免死因表為平原内使(晉惠/帝紀)¶
張昌宗曰說嘗謂元忠為伊周伊尹放太甲周公攝王¶
位説曰易之兄弟小人徒聞伊周之語安知伊周之道¶
日者元忠初衣紫臣以郎官徃賀元忠語客曰無功受¶
寵不勝慙懼臣實言曰明公居伊周之任何愧三品彼¶
伊尹周公皆為至忠古今仰慕陛下宰相不使學伊周¶
<pb:KR3k0025_WYG_070-12b>¶
當使學誰耶且臣豈不知今日附昌宗立取台衡附元¶
忠立致族滅但臣畏元忠寃魂不敢誣之耳(唐中/宗紀)議者¶
或罪張廵以守睢陽不去與其食人曷若全人其友人¶
李翰為之作傳表上以為若不時紀録恐逺而不傳使¶
廵生死不遇誠可悲哉(唐肅/宗紀)帝戲第五倫曰聞卿為吏¶
篣婦翁不過從兄飯寧有之耶對曰臣三娶妻皆無父¶
少遭饑亂實不敢妄過人餐(東漢/本傳)李晟大安園多竹後¶
有為飛語者云晟伏兵大安園謀因倉卒為變晟遂斫¶
<pb:KR3k0025_WYG_070-13a>¶
伐其竹(唐德/宗紀)張廵死節睢陽人昧其功以為降賊肅宗¶
未及知李翰傳廵功状表之帝因是感悟而廵大節白¶
於世(唐李/翰傳)¶
集刺心以自明刎頸以見志(李少/卿)夫傲雖凶徳必有恃¶
而敢行愈之族親鮮少無扳(音/班)聫之勢於今不善交人¶
無相生相死之友於朝無宿貨蓄資以釣聲勢弱於才而¶
腐於力不能奔走乗機抵戲以要權利夫何恃而傲若¶
夫狂惑喪心之人蹈河而入火妄言而罵詈者則有之¶
<pb:KR3k0025_WYG_070-13b>¶
矣而愈人知其無是疾也(韓文/釋言)自古賢人才士秉志遵¶
分被謗議不能自明者百數故有無兄盗嫂娶孤女云¶
撾婦翁者然頼當世豪傑分明辨别卒光史籍　堅然¶
相白者無數人(栁/文)西施若觧傾吳國越國亡來又是誰¶
(羅隠/集)¶
　　　陳情¶
史淳于公少女緹縈隨其父至長安迺上書曰妾傷夫¶
死者不可復生刑者不可復屬雖欲改過自新其道無¶
<pb:KR3k0025_WYG_070-14a>¶
繇(西漢刑/法志)隆天重地死無以塞責一日卒有不勝洒掃¶
之職先狗馬填溝渠竊有所恨(西漢東/方朔傳)劉向曰臣幸得¶
託肺腑(西漢劉/向傳)范逵謂陶侃曰欲仕辟乎曰困于無津¶
(陶侃/傳)春不得避風塵夏不得避暑熱秋不得避風雨冬¶
不得避寒凍四時之間無日休息又私自送徃迎來弔¶
死問疾(貴粟/論)¶
本朝曽與蒿藜同雨露終隨松栢耐風霜(臨川/集)豈堪置¶
足青冥上終欲回身寂寞濱　少遭閔凶自奮寒苦¶
<pb:KR3k0025_WYG_070-14b>¶
螢爝殊光不獲干時之譽榱楹近用亦參構厦之功¶
日有簡書之繁乆無竿牘之獻(同/上)范忠宣遺表云葢嘗¶
先天下而憂期不負聖人之學　養疴卧治之所蒙成¶
坐嘯之餘　信道直前曽無坎井之避立朝寡助誰為¶
先後之容(言/行)隻影自憐命寄江湖之上驚魂未定夢逰¶
縲紲之中　疾病連年人皆相傳為己死饑寒併日臣¶
亦自厭其餘生(坡/集)逮親而得斗禄雖慰於子心歛板而¶
揖上官遂成於俗狀學乆矣而將落思兀然而欲枯進¶
<pb:KR3k0025_WYG_070-15a>¶
無取當塗之資退已失故時之歩(歐公/集)學以父兄為師¶
貧無公卿之助(欒城/集)木雞自笑真無用芻狗何勞收已¶
陳　罪積如山命輕如髮(同/上)¶
　　　湔洗¶
經開釋無辜(書/)蟄蟲昭蘇(記/)¶
子息我黥而補我劓(荘子/)¶
史所謂生死而肉骨也(左/傳)振㧞泥塗(前漢班/固叙傳)枯骨復被¶
肉(東漢趙/□傳)洗刷疵姤宣暢湮欎　雪寃氣於幽泉(唐/書)¶
<pb:KR3k0025_WYG_070-15b>¶
集使入湯之禽復假羽毛自斷之足復蒙連續(蘓武報/李陵書)¶
塵洗天波謗絶衆口(陸機/表)茍削丹書得夷平民　迴霜¶
收電(同/上)㧞泥塗之乆辱(文/粹)窮骸枯骨一朝再生踴躍章¶
惶再崩再殯(陳子/昂集)收骸溝壑返魄幽泉魑魅窮魂重生¶
聖日糞土殘命不滅荒陬　再造生涯天實為徳　起¶
骨九泉　幽魂雪憤遺噍昭蘇　天波昭洗更得自新¶
　朽骨更肉萬死一生(並同/上)使枯朽之條更與秋蘭垂¶
芳陸沉之羽復共翔鴻撫翼(陸士/衡)洗㧞出泥滓(白侍/郎)出¶
<pb:KR3k0025_WYG_070-16a>¶
泥騰霄從骨生肉　提㧞出泥吹嘘生翅　將枯鱗再¶
躍經鎩翼重矯(並同/上)恩波起涸鱗(杜/詩)寃氣初逄渙汗收¶
(劉長/卿)六翮方鎩思重托於扶搖孤桐半焦兾見收於煨¶
燼(同/上)表而出之為生羽翼(劉賔/客)重雲開朗照九地雪幽¶
魂(杜牧/之)藥肉白骨香返逰魂　祓拭舊痕湔洗前過必¶
欲牽復用存始終(並同/上)莫因毫髪累長使濺泥沙(錢/起)收¶
召魂魄(栁/文)生繁華於枯荑育豐肌於朽骨(劉越/石)聖代也¶
知無棄物(羅/隠)¶
<pb:KR3k0025_WYG_070-16b>¶
本朝安得層穹返收拾莫教狼籍渾泥沙(僧參廖/子雪詩)¶
　　　進退難處¶
經云不可使得罪於天子亦云可使怨及朋友(詩/)¶
子與之為無方則危吾國與之為有方則危吾身(荘/子)矰¶
繳機而在上網罟張而在下雖欲翺翔其勢焉得(淮南/子)¶
史齊魯仲連為書約之以矢遺燕將得書泣三日猶豫¶
不能决欲歸燕已有隙恐誅欲降齊所殺虜於齊甚衆¶
恐已降而後見辱曰與人刄我寜自刄乃自殺(仲連/傳)¶
<pb:KR3k0025_WYG_070-17a>¶
依世則廢道違俗則危殆(何武/贊)¶
文集居閒力不足從事力難任兩事皆害性一生恒苦¶
心(韓文/公集)¶
　　　蒙成¶
經不耕穫不菑畬(易/)¶
史渠成亦秦之利也(溝洫/志)蕭何為法較若畫一曹參代¶
之守而弗失(本傳/贊)馮翊垂拱蒙成(薛宣/𫝊)以杜畿為河東¶
太守鍾繇促王邑交付邑佩印綬畿謂衛固范先曰范¶
<pb:KR3k0025_WYG_070-17b>¶
衛河東之望也吾仰成而已(漢獻/紀)¶
本朝秦收鄭渠成晉得楚材多(山谷/集)¶
　　　備員¶
經今由與求也可謂具臣矣(論/語)¶
子齊宣王好竽南郭先生不知竽而濫吹於三百人之¶
中以食禄(韓非/子)¶
史魏絳曰日君乏使使臣斯司馬　韓厥曰下臣不幸¶
属當戎行攝官承乏　蒯瞶不敢自佚備持矛焉(並左/傳)¶
<pb:KR3k0025_WYG_070-18a>¶
趙使平原君合縱於楚約與食客二十人偕得十九人¶
毛遂自薦曰願備員而行(平原/君傳)雖有姬姜不棄憔悴雖¶
有絲麻無棄菅蒯葢所以代匱也(應奉/傳)貂不足狗尾續¶
(晋/書)備員不復事(唐/書)鍾毓毎與參佐射魏舒常為畫籌而¶
已後遇朋人不足以舒滿數(魏明/帝記)¶
傳記强奏&KR0352;者特為足曲(史/通)乗間簉乏(琴/賦)¶
集切混吹於齊竽　濫飛聲於郢路(駱賓/王)名亦濫吹竽¶
(温飛/卿)¶
<pb:KR3k0025_WYG_070-18b>¶
本朝衆裏笙歌誰比數(東坡/詩)¶
　　　狼狽¶
經若崩厥角(周/書)¶
史匹馬隻輪無反者(左/傳)掃地盡矣(韓信/傳)奉頭䑕竄以歸¶
(蒯通/傳)託足無所(晋/書)¶
傳記狼狽是兩物狽前足短常駕兩狼失狼則不能動¶
故世言事乖者稱狼狽(酉陽/雜爼)¶
集乾坤之量包含海嶽臣身甚㣲無所投足蟻適於垤¶
<pb:KR3k0025_WYG_070-19a>¶
蝸休於殻龜黿螺蜯皆有所伏臣物之靈進退惟辱(栁/乞)¶
(巧/文)孑輪無反(文/粹)¶
　　　被䜛¶
經巷伯寺人傷於䜛故作是詩也　彼何人斯暴公為¶
卿士而譛蘇公焉故蘇公作是詩以絶之(詩/序)䜛人罔極¶
構我二人(青/蠅)¶
子匡章通國皆稱不孝(孟/子)¶
史日月之明時蔽於浮雲(龜莢/傳)孔墨之辨不能自免於¶
<pb:KR3k0025_WYG_070-19b>¶
䜛諛(鄒陽/傳)馬援自交趾還載薏苡一車時人以為南土¶
珍怪後有上書譛之者以為明珠文犀(本/傳)困於口舌不¶
能以忠自明(李光弼/傳贊)¶
集巧言易信孤憤難伸(劉賔/客)有無兄而盗嫂娶孤女云¶
撾婦翁詆訶萬端旁午構扇(栁/文)¶
本朝巧語屢曾遭薏苡(東坡/詩)衆口相咻有口難訴(欒城/集)¶
　　　被禍¶
經明夷于飛垂其翼　困于石據于蒺藜　困于葛藟¶
<pb:KR3k0025_WYG_070-20a>¶
于臲卼(易/)¶
子禍重乎地莫之知避(荘/子)鳥飛千仞之上獸走叢薄之¶
中禍猶及之又况編户齊民乎(俶真/訓)¶
史昔虞舜窘於井廩伊尹負於鼎爼傅說匿於巖險吕¶
尚困於棘津夷吾桎梏百里飯牛仲尼畏匡菜色陳蔡¶
此皆學士所謂有道仁人也猶遭此菑况以中材渉亂¶
世遇害可勝道哉(㳺俠/傳)人方為刀爼我為魚肉(項羽/傳)景¶
帝没入鄧通家財一簪不得着身(佞倖/傳)龍不隠鱗鳯不¶
<pb:KR3k0025_WYG_070-20b>¶
藏羽網羅髙懸去將安所(東漢/傳)過誤失言文吏躡尋(三/王)¶
(傳/)明知禍烈及己也(晁錯/傳)張敬兒被收脱冠投地曰用¶
此物誤我(齊/書)烈火燒心衆鏑叢體(憲宗/紀)¶
集秋草榮其将實兮㣲霜下而夜降　哀余生之不當¶
兮獨蒙毒而逄尤(楚/辭)妻孥受灰滅之咎(陳琳/檄)潤鑊伏鑕¶
(王命/論)抱不測之罪(任安/書)動足蹈非搖首入禍(鶡冠/子)清霜¶
一委地萬草色不緑狂飇一入山萬葉不着木(孟/郊)網羅¶
未觧縱羽翮而何施嚢檻方堅雖虎豹其焉徃　一廢¶
<pb:KR3k0025_WYG_070-21a>¶
不復曾不若躄足延顙之猶有遭也(栁/文)問牛悲釁鐘說¶
彘驚臨牢(栁/詩)夫鳥俛而啄仰而四顧獸深居而簡出懼¶
物之為己害也猶且不免焉　斷鶴兩翅鳴何哀縶驥¶
四足氣空横(韓/文)共展排空翼俱遭繳逺矰(㣲/之)車催太行¶
路劍落酆城獄(白侍/郎集)才展凌雲翼俄成失水鱗(同/上)¶
　　　寄孤¶
經哀此㷀獨(詩小/雅)無父何怙無母何恃(詩/)¶
子老而無妻曰鰥老而無夫曰寡老而無子曰獨幼而¶
<pb:KR3k0025_WYG_070-21b>¶
無父曰孤四者天下之窮民而無告者(孟/子)¶
史小人老而無子知擠於溝壑矣(左/)¶
集單孑獨立(文/選)揮杯勸孤影(陶潛/詩)弔影慙魂(江文/通賦)零丁¶
孤苦至于成立㷀㷀孑立形影相弔(陳情/表)蚊虻當家口¶
草木是親情(盧仝/詩)衡門獨立惟影與形(陳子/昻集)垂老之嵗¶
棄為窮人(白傅/集)形單影隻(韓/文)舉杯邀明月對影成三人¶
(李白/詩)在抱無兒承家乏祀(栁祭/文)承先人之後在孫惟汝¶
在子惟吾嫂嘗撫汝指吾而言曰韓氏兩世惟此而已¶
<pb:KR3k0025_WYG_070-22a>¶
(韓/文)萬族各有托孤雲獨無根(淵明/詩)孤桐亦胡為百尺旁¶
無枝踈隂不自覆脩幹欲何施(張九/齡)一身形影單　單¶
鳴無應隻影長孤(白樂/天)空牀將影宿(李君/虞)¶
　　　飄蕩¶
經若渉大水茫無津涯　蕩析離居罔有定極(書/)譬彼¶
舟流不知所届(小/弁)孔子曰丘也東西南北之人也(記/)¶
史心摇摇然如懸旌而無所終薄(蘇秦/傳)如河中木泛東西¶
(東漢陳/蕃傳)¶
<pb:KR3k0025_WYG_070-22b>¶
集飄萍浮而蓬轉(西征/賦)似舟飄不定如梗泛何從(駱賔/王)¶
萬里無故人江鷗不相識(劉長/卿)流落感温凉(劉賔/客)飄然¶
隨釣艇雲水是生涯(温飛/卿)蓬生非無根飄蕩隨髙風天¶
寒落萬里不復歸本叢　飄蓬踰三年迴首肝肺熱飄¶
飄何所似天地一沙鷗　漂梗無安地　遊子無根株¶
(並杜/詩)汨東西與南北恒十年而不居　絶水草以休息¶
兮常未安而既危(並韓/文)長念蝸牛猶有舍不如碩䑕觧¶
藏身　七十無家萬里身　弔影分為千里鴈辭根散¶
<pb:KR3k0025_WYG_070-23a>¶
作九秋蓬(白侍/郎集)去國長為不繫舟(李太/白)江海今為客風¶
波失所依　一身不家食萬事從人求(並劉/長卿)身逐閒雲¶
不在家(武作/營)生計如雲無定所窮愁似影巧相隨(姚上/監)¶
本朝井水分四鄰竹隂借東家蕭然行脚僧一身寄天¶
涯(東/坡)¶
　　　寄寓¶
經黎侯寓于衛(詩/註)諸侯不臣寓公(禮/)¶
史羈旅之臣(左/傳)兩君羈旅(張耳/傳)李揆乞衣求食萍寄諸¶
<pb:KR3k0025_WYG_070-23b>¶
郡(唐小/史)¶
集羈旅無定心(張景/陽)蹔託棟梁何用喜(元稹/集)生計南枝¶
鳥(白侍/郎)醉鄉無迹似閒雲(温飛/卿)人生已如寄在寄復為¶
客(李君/虞文)¶
　　　荒僻¶
經果羸之實亦施于宇伊威在室蠨蛸在户町畽鹿場¶
熠燿宵行(詩東/山)¶
史狐狸所居豺狼所嘷(左/傳)土陿而險山居谷汲(地理/志)窮¶
<pb:KR3k0025_WYG_070-24a>¶
里空舍(趙廣/漢傳)¶
集落落窮巷士抱影守空廬(左太/冲)采茨葺茅宇剪棘開¶
舊畦(顔延/年詩)小市常爭米孤城早閉門　草深迷市井地¶
僻懶衣裳(杜/詩)陋宇荒堦不足回旋(劉賔/客)欲掃柴門迎逺¶
客青苔黃葉滿貧家(劉長/卿)媿非鄭公里歸掃蒙籠室(韋/應)¶
(物/集)青苔依空牆蜘蛛網四屋(張景/陽)里無曲突煙路無行¶
輪聲(同/上)千里蕭條雞犬罕音(季友/表)草合人蹤斷塵濃鳥¶
跡深(李太/白集)周王之馬跡不至謝公之屐齒不及(栁/集)¶
<pb:KR3k0025_WYG_070-24b>¶
　　　窮陋¶
史敝邑褊小不足以容從者(左/傳)僻陋在夷其孰以我為¶
虞(左/)生於窮巷之中長於蓬茨之下無有逰觀廣覧之¶
知顧有至愚極陋之累(王褒/傳)¶
集煙消日出不見人欸乃一聲山水緑　千山鳥飛絶¶
萬徑人跡㓕孤舟蓑笠翁獨釣寒江雪(栁/詩)蹄道補復破¶
絲窠掃還成　寂寞之濵(韓/文)落葉滿空山何處尋行跡¶
(韋應/物)蛙聲籬落下草色户庭間(張文/昌)怪禽啼曠野落日¶
<pb:KR3k0025_WYG_070-25a>¶
恐行人(賈浪/仙)紅葉紛紛葢欹瓦緑苔重重封壊垣(元/稹)孤¶
螢出荒池落葉穿破屋(司空/圖)¶
本朝緑苔人跡少黄葉雨聲多(歐陽/榮)不知人間之㡬時¶
兮但見草木華落為春冬(同/上)虗市無人冷欲氷(欒城/詩)¶
　　叙述部¶
　　　感謝¶
經飲之食之教之誨之　中心藏之何日忘之(詩/)¶
史所謂生死而肉骨也(左/傳)管仲曰生我者父母知我者¶
<pb:KR3k0025_WYG_070-25b>¶
鮑叔也(史管/仲傳)浹肌膚而藏骨髓(董仲/舒傳)隕首流腸(侯景/傳)周¶
宇文曰生死肉骨豈過今恩負山戴嶽未足勝荷(通鑑/陳紀)¶
衣服之外皆聖恩所賜惟髪與膚生從父母(唐楊/妃傳)¶
集一言之譽東陵侔於西山一盼之榮鄭璞踰於周寳¶
(王文憲/文集序)迴霜收電使不隕越(陸機/謝表)自頂至踵功歸造化¶
　咳唾為恩盼睞成飾　顧已循涯實如塵忝千載一¶
逄再造難答(任昉/彈文)實佩荆卿黄金之賜却感豫譲國士¶
之分　惠以恩光顧以顔色(江淹/書)潤朽骨而榮枯木(文/選)¶
<pb:KR3k0025_WYG_070-26a>¶
(曹植/表)恩惠周渥(赭白/馬賦)生繁華於枯荑育豐肌於朽骨(勸/進)¶
(表/)守死陵墓没齒家園不意慶雲垂澤天漢横流拂拭¶
霧露生見白日踴躍昭泰情何以勝　再造生涯天實¶
為徳　㧞於草野謬齒衣冠私門祖宗幽顯榮慶豈止¶
一身而已　肝腦塗地不足塞責　特恕萬死賜以再¶
生　才本庸㣲名術無紀皆縁際㑹叨遇聖明謬得揚¶
歴簮徽陪奉鴛鷺綢繆榮禄荏苒平時　摩頂至趾豈¶
足上酬(陳子/昻集)𤣥造曲成大明私照　來效未聞新恩洊¶
<pb:KR3k0025_WYG_070-26b>¶
及　回一瞬之念致再造之恩　羣蟄應南山之雷窮¶
鱗得西江之水　六律變幽谷之寒一丸銷彌年之疹¶
喜心深生懼　珍羞出於内府㫖酒降於上尊勤勞無¶
展於股肱醉飽有慙於口腹　跽奉自天之命遥馳捧¶
日之心　鼓舞忭成雷　緘藤既開覩彩章之盛飾蹈¶
舞而服發温燠於祁寒　頓驚凢口　舉其匕筯若負¶
丘山　恩光到敝廬　白首垂絲荷不遺　糗糧既備¶
永無半菽之虞襦袴足頒逺超挾纊之感(劉賔/客)徳重恩¶
<pb:KR3k0025_WYG_070-27a>¶
宏身㣲命輕無階荅謝惟積慚惶　受恩益大顧已愈¶
輕　蒙生成於天地無禆補於涓塵　温存感深惠琢¶
切奉明戒(韓/集)泛大鯨之海每覺魂摇戴巨鰲之山未如¶
恩重　駑駘蒙錦繡塵土浴潺湲　如我酬恩合執鞭¶
螢光爝火何禆日月之明弱質孤根但荷乾坤之徳(杜/牧)¶
(之/)成九族之榮盡百年之幸　興哀於無用之地垂徳¶
於不報之所　守突奥者忽仰睎於白日負泥塗者遂¶
自濯於清源(栁/文)釋於齊斧之下揖於羣士之上(燕公/集)涸¶
<pb:KR3k0025_WYG_070-27b>¶
溜沾濡沬餘光照死灰(元/稹)提攜增善價拂拭長妍姿¶
女醜嫁勞媒　惠深范叔綈袍贈榮過蘇秦佩印歸¶
天酒來以分甘御羞降而示惠寵過加籩懼多尸素之¶
責榮同置醴悲無麴蘖之功　𤣥造曲成　榮幸不止¶
於一身感戴實深於萬品　既鮮華而駭目亦輕煖而¶
便身祕藏篋笥傳示子孫榮降天上寵驚人間　澤及¶
草木秋色變而成春　顧陋質而懐慙貎非稱服拊㣲¶
躬而荷寵力不勝衣　肉食無謀未展涓埃之報素餐¶
<pb:KR3k0025_WYG_070-28a>¶
有愧難勝醉飽之恩　天厨酒脯御府管絃寵賜忽降¶
於寰中慶幸實生於望外　念嚴凝而加之煦嫗慮皸¶
瘃而潤以膏脂挾纊之恩所勉和則體舒不龜之澤既¶
沾感而手舞　頒御府之酒漿賜大官之餅餌(白侍/郎)得¶
陪桃李植芳叢别感生成太昊功今日無言春雨後似¶
含冷涕謝東風(姚少/監)㫖酒名茶玉食仙果來於天府莫¶
匪天慈(杜牧/之)適口忘憂已滿小人之腹殺身粉骨難酬¶
聖主之恩　卵翼不自於他門頂踵實非其己物(李義/山)¶
<pb:KR3k0025_WYG_070-28b>¶
我蟠濁泥君躡青雲不以升沉塹隔其間誨我如兄煦¶
我如春我何敢忘銘骨書紳(孫可/之)煖乎若冬陽之煦油¶
乎若春澤之侵　喜過生悲感深以泣(吕/温)雕琢只應勞¶
郢匠(羅/隠)感激念知己匣中孤劒鳴(錢/起)感入心府(權載/之)¶
本朝摳衣最出諸生後倒屐嘗傾廣坐中　丹青至㣲¶
恐累玉瑩之粹土木至陋猥承綈繡之華　優為體貌¶
畧去等夷繄奨予之太隆滋囬皇之失次　納之天地¶
之量照之日月之明(王介/甫)功無銖兩恩有丘山(類/要)不虞¶
<pb:KR3k0025_WYG_070-29a>¶
暗禍䧟臣於風波必死之淵尚賴至仁脱臣於蛟鰐垂¶
涎之口(歐公/集)雖父兄所以處臣其僥倖不過如此　投¶
畀麏鼯之野保全樗櫟之生　天地能覆載之而不能¶
容之於度外父母能生育之而不能出之於死中　使¶
破甑弊箒復増九鼎之重　使星下燭生蓬蓽之光華¶
天澤旁流失桑榆之枯槁　憂深投杼豈無三至之言¶
詔復賜環不待一人之譽　既陶甄於頑礦復封植於¶
散材(東/坡)遺簮以故而見收老馬以病而復養　哀憐廢¶
<pb:KR3k0025_WYG_070-29b>¶
棄之乆誰復肯然綢繆樽爼之歡亦非偶爾　衣食有¶
奉己寛盡室之憂道徳照人况復終身之幸(欒城/集)¶
　　　受知¶
史子産聞子皮卒哭且曰吾已無與為善矣惟夫子知¶
我(左昭/十三)楚薳子馮曰知我者如夫子則可不然請止(左/㐮)¶
(二十/二年)管仲曰吾始困時嘗與鮑叔賈分財利多自與鮑¶
叔不以我為貪知我貧也吾嘗為鮑叔謀事而更窮困¶
鮑叔不以我為愚知時有利有不利也吾嘗三仕三見¶
<pb:KR3k0025_WYG_070-30a>¶
逐於君鮑叔不以我為不肖知我不遭時也吾嘗三戰¶
三走鮑叔不以我為怯知我有老母也生我者父母知¶
我者鮑子也(史管/仲傳)士為知己用女為悦己容(西漢司/馬遷傳)初¶
曹操㣲時人莫知者嘗徃候𤣥𤣥見異焉謂曰今天下¶
將亂安生民者其在君乎操嘗感其知己及後經過𤣥¶
墓輙悽愴致祭奠自為其文(東漢橋/𤣥傳)申於知己屈於不¶
知己(晋書羊/祜表)吳嘗置丞相衆議張昭吳王曰孤豈為子¶
布有愛乎顧丞相事煩而此公性剛所言不從怨咎將¶
<pb:KR3k0025_WYG_070-30b>¶
興非所以益之也(通鑑三國/魏明紀)吉温常曰若遇知己南山¶
白額虎不足縛也(唐立/宗紀)¶
傳記驥服鹽車而上太行遷延負轅不能上伯樂遭之¶
下車攀而哭之驥於是俛而噴仰而鳴聲聞於天若出¶
金石之聲者何也彼見伯樂之知己也(戰國/䇿)鑿齒有才¶
桓宣武器之未三十用為荆州治中謝牋曰不遇明公¶
荆州老從事耳(世/説)晉伐吳張悌渡江戰吳軍大敗諸葛¶
靚過迎悌悌不肯去垂泣曰仲思今是我死日且我作¶
<pb:KR3k0025_WYG_070-31a>¶
兒童便為卿家丞相所㧞常恐不得其死負名賢知故¶
今身殉社稷復何所遁(㐮陽/記)¶
集説操築於傅巖兮武丁用而不疑吕望之鼓刀兮遭¶
周文而得舉寗戚之謳兮齊桓聞以該輔　驥躊躇於¶
弊轝兮遇孫陽而得代(孫陽伯樂姓/名也楚辭)馬因迴首雖增價¶
桐遇知音已半焦(白侍/郎)士之知己貴知其音特達之分¶
不資於滕口(唐文粹喬/潭霜鍾賦)圭璧無卞和甘與頑石列舜禹¶
無陶堯名隨腐草滅(文/粹)特逹而相知者千載之一遇(選/四)¶
<pb:KR3k0025_WYG_070-31b>¶
(子講/徳論)騏驥長鳴伯樂昭其能盧狗悲號韓國知其才是¶
以效之齊楚之路以逞千里之任試之狡兎之捷以驗¶
搏噬之用(曹子建/自試表)盧公天下之賢刺史也未聞有所推¶
及葢難其人而重其事今子鬰為首選古所謂知己者¶
正如此耳身在貧賤為天下所不知獨見遇於大賢乃¶
可貴耳若自有名聲又托形勢此乃市道之事又何足¶
貴乎(韓/文)知己如麻不患不顯　古之知己者不待來求¶
而後施徳舉賢而已受徳者不待成身而拜賜感知而¶
<pb:KR3k0025_WYG_070-32a>¶
已故不叩而響不介而合則其舉必至而其感亦甚(栁/文)¶
　　　謝過¶
經自底不類以速戾于厥躬　負罪引慝(書/)子夏投其¶
杖而拜曰吾過矣吾過矣吾離羣而索居亦已乆矣(禮/記)¶
史絳縣人年長趙孟問其縣大夫則其属也召之而謝¶
過焉曰武不才任君之大事以晉國之多虞不能由吾¶
子使吾子辱在泥塗乆矣武之罪也敢謝不才(左㐮三/十年)¶
大叔文子曰臣不佞不能負羈絏以從扞牧圉臣之罪¶
<pb:KR3k0025_WYG_070-32b>¶
一也(二十/六年)㢘頗肉袒負荆至藺相如門謝罪遂為刎頸¶
之交(通鑑/周紀)范睢相秦魏使須賈於秦睢謂賈汝罪有幾¶
曰擢賈之髪讀賈之罪未足也(史/)李廣曰諸校尉無罪¶
乃我自失道吾今自上簿至幕府(西漢/本傳)車騎將軍王音¶
藉藁請罪王商王立王根皆負斧質謝(通鑑漢/成帝紀)聞有意¶
督過之(髙祖/紀)在大譴大呵之域造請室而請辠(賈誼/傳)南¶
山之竹不能載其罪戾　塗顔陳情(魏/志)君子有過則謝¶
以質小人有過則謝以文(史記孔/子世家)¶
<pb:KR3k0025_WYG_070-33a>¶
　　　知悔¶
經我心之憂日月逾邁若弗云來(書/)¶
子自怨自艾(孟/子)¶
史鄭莊公曰寡人有弟不能和協而使餬其口於四方¶
(左隠十/一年)宣子曰我之懐矣自貽伊戚其我之謂矣(宣二/年)¶
悔禍之延(成十/三年)楚靈王聞羣公子之死曰予殺人子多¶
矣能無及此乎(昭十/二年)魯季桓子病輦而見魯城喟然嘆¶
曰昔此國㡬興矣以吾獲罪於孔子故不興也謂其嗣¶
<pb:KR3k0025_WYG_070-33b>¶
康子曰我即死若必相魯必召仲尼(史記孔/子世家)悔之折骨¶
(東漢李/固傳)自古但聞漢和畨不聞畨和漢漢兒果能囬意¶
我何惜與和(通鑑晋/髙祖紀)劉穆之曰貧賤常思富貴富貴必¶
履危機今日欲爲丹徒布衣豈可得耶(晋安/紀)唐主謂璟¶
曰吾餌金石始欲益夀乃更傷生(晉髙/祖紀)王敦殺周顗而¶
王導不言導後告其子曰我雖不殺伯仁伯仁由我而¶
死(周顗/傳)羅紹威曰合六州四十三縣鐵不能為此錯也¶
(唐昭/宗紀)¶
<pb:KR3k0025_WYG_070-34a>¶
傳記鄧艾引弩射中猿母其子為㧞箭以葉塞瘡口艾¶
乃嘆息投弩水中(華陽/國志)¶
集追念徃愆寒心飛魄(栁/文)班姬收泪恨妾身我曾排擯¶
無限人(元稹/集)¶
本朝少好議論古人既老渉世更變徃徃悔其言之過¶
(東/坡)¶
　　　先容¶
子墨者夷之因徐辟而求見孟子(孟/子)¶
<pb:KR3k0025_WYG_070-34b>¶
史衞鞅因景監求見孝公(通鑑周/顯王紀)有人先㳺(師古曰先/㳺謂進納)¶
(之/也)蟠木根柢輪囷離竒而為萬乗器者以左右先為之¶
容也　有人先談則枯木朽株植功而不忘(西漢鄒/陽傳)¶
　　　無先容¶
經即鹿無虞惟入於林中(易/)¶
史布衣窮居之士身在貧羸雖蒙堯舜之術挾伊管之¶
辨懐龍逄比干之意而素無根柢之容雖竭精神欲開¶
忠於當世之君則人主必襲按劍相盼之迹矣　明月¶
<pb:KR3k0025_WYG_070-35a>¶
之珠夜光之璧以闇投人於道衆莫不按劍相盼者何¶
則無因而至前也(西漢鄒/陽傳)莫我為先(酈食/其傳)非有仄室之¶
勢以豫席之也(賈誼傳注為/之資藉也)古今用人必因媒介若行¶
成者無先容也(唐張行/成傳)¶
集無介紹之道安從行乎公卿(四子講/徳論)非有因人　無¶
階而進坐致於青雲(並陳/子昂)昔殷之髙宗得良弼於宵寐¶
孰左右者為之先容信天同而神比(韓文感/二鳥賦)不叩而響¶
不介而合(栁/啓)感激自致其間無因(吕和/叔文)¶
<pb:KR3k0025_WYG_070-35b>¶
　　　孤寒¶
經直徃則違(易/例)獨行踽踽(詩/)¶
史無一日之雅左右之介(前谷/永傳)孤特寡助(前/漢)鄭昌上書¶
訟葢寛饒曰上無許史之属下無金張之託(通鑑漢/宣紀)無¶
公輔一言之薦左右為容之助(後馬/援傳)孤立羣貴之門傍¶
無一言之佐(東/漢)¶
傳記被褐懐玉無由自陳　蓽門寒族百代無聞(史/通)¶
集萬族各有託孤雲獨無依(陶淵/明詩)援引乏姻婭(韓/詩)臺閣¶
<pb:KR3k0025_WYG_070-36a>¶
多官員無地寄一足(韓/文)外無蚍蜉蟻子之援　族親鮮¶
少無扳聨之勢於今不善交人無相生相死之友於朝¶
無宿貨蓄資以釣聲勢弱於才而腐於力不能奔走乗¶
機抵&KR0470;以要權利(韓文公/集釋言)入門無為言之侣出谷罕求¶
聲之援(唐文/粹)天和蒸物燕谷不被其煦一鄒子尚能耻¶
之(栁/文)攀驥逸而無由仰鵬飛而自失(駱賓/王)鄉曲無知己¶
朝端乏親故伊誰為揚雄一薦甘泉賦(孟浩/然)朝無一命¶
之親路無囬眸之舊猶孤根寄不食之田也人人耘耨¶
<pb:KR3k0025_WYG_070-36b>¶
所不及家家灌溉所不沾　堂上百里鬷明無撤器之¶
因門下三千毛遂乏處嚢之地(文/粹)駱谷春深未有容¶
僕短馬瘦言簡行孤為驕閽之所排訶(元稹/集)¶
　　　沈埋¶
經初登於天後入於地　入於幽谷幽不明也(易/)¶
子下喬木而入於幽谷(孟/子)¶
史長材廣度沈迹下僚(唐張/淮傳)¶
集判司卑官不堪説未免箠楚塵埃間　不脫吏部選¶
<pb:KR3k0025_WYG_070-37a>¶
可見偶與竒(韓/集)禄不及伐氷政不及専達(栁/集)¶
本朝只有黃楊厄閏年(坡/詩)¶
　　　抑鬱¶
史獨湮鬱兮其誰語(史賈/誼傳)莫大搤掔(上音厄下古腕/字西漢郊祀志)不¶
得舒憤　戴盆何以望天(司馬/遷傳)乆挫於刀筆之前(陳湯/傳)¶
困於口舌不能以忠自明(李光弼/傳贊)王忱曰阮籍胸中礨¶
磈故須酒澆之(世/説)¶
集池魚籠鳥有江湖山藪之思(潘安仁/秋興賦)習習籠中鳥舉¶
<pb:KR3k0025_WYG_070-37b>¶
翮觸四隅(左太冲/詠史詩)想崑山之髙嶽思鄧林之扶疎顧六¶
翮之殘毁雖奮迅其焉如(文選禰/正平賦)愁洽百年苦溢千嵗¶
何異促鱗之逰汀濘短羽之棲翳薈(七/命)朗璞蒙垢不能¶
吐暉(連/珠)看雲一悵望失水任呼號(杜/詩)晴天欲照盆難及¶
貧女如花鏡不知(施肩/吾詩)獨結臣舌喑抑衘寃一辭莫宣¶
(乞巧/文)譬如囚拘闤土一遇和景負墻搔摩伸展支體當¶
此之時亦以為適然顧地窺天不過尋丈終不得出豈¶
復能乆為舒暢哉(栁/文)懐痛窮天死不瞑目　跡卑易枉¶
<pb:KR3k0025_WYG_070-38a>¶
無路自明(劉賔/客)應似朱門歌舞妓深藏牢閉後房中¶
籠禽日月長(白傅/集)韜舌辱壯心呌閽無助聲　恨無羽¶
翼髙飛翔　除非呑聲别無赴訴(杜牧/之)聞天無路(文/粹)¶
　　　無徃而不失利¶
經困于石據于蒺藜(易/)狼䟦其胡載㚄其尾(詩/)¶
子田原不遇嵗事君不遇世擯於郷里逐於州部(荘/子)¶
史動而見尤(司馬/遷傳)生則為窮人死則為寃鬼天廣而無¶
以自覆地厚而無以自載蹈陸土而有沉淪之憂立巖¶
<pb:KR3k0025_WYG_070-38b>¶
墻而有顛壓之患(東漢鄧/榮傳)舉趾觸罘罝動行絓羅網¶
畢網加上機穽在下思飛不得欲鳴不可舉頭畏觸摇¶
足恐墮内獨怖急乍氷乍火(東漢趙/壹傳)呌閽弗聽叩鼓弗¶
聞(新唐史徐/有功傳)¶
傳記上畏鷹鸇下畏網羅(説&KR0080;正/諫篇)¶
集下堂兮見蠆出門兮見蜂　退静黙而莫予知兮進¶
號呼又莫予聞(楚/辭)出門無通路枳棘塞中途(左太冲/詠史)舉¶
手挂羅網動足觸機䧟(陳孔/璋檄)毎愁悔吝作如覺天地窄¶
<pb:KR3k0025_WYG_070-39a>¶
(杜/詩)出門即有礙誰謂天地寛(孟/郊)絶糧於陳畏於匡毁於¶
叔孫奔走於齊魯宋衛之郊　荀卿逃讒於楚廢死蘭¶
陵　公不見信於人私不見助於友䟦前㚄後動輙得¶
咎(韓/文)吾盪而趨不知太行之異乎九衢以敗吾車吾放¶
而逰不知呂梁之異乎安流以沒吾舟吾足蹈坎井頭¶
抵木石衝冐榛枳僵仆虺蜴(栁愚/溪對)如䧟還濘動而愈沉¶
(劉賓/客)縱我生羽翼網羅方縶維(元㣲/之集)一列朝士籍遂為¶
世網拘髙有繒繳憂下有䧟穽虞毎覺宇宙窄未嘗心¶
<pb:KR3k0025_WYG_070-39b>¶
體舒(白侍/郎)捨虎逄豺狼(文/粹)姜子牙少貧賣漿值天凉屠¶
牛賣肉值天熱而肉敗(白/帖)天上猶有礙何况地上身(元/㣲)¶
(之/集)¶
本朝顔杲卿張廵之徒世治則擯斥方外沈抑下僚世¶
亂則委棄孤城韲粉冦手(通鑑唐紀司/馬温公論)毎言處世窮困¶
所向輙值墻谷無一遂者(東坡/文)¶
　　　暗投¶
經我即爾謀聽我囂囂　誨爾諄諄聽我藐藐匪用為¶
<pb:KR3k0025_WYG_070-40a>¶
敎覆用為虐(詩/)¶
子彼非所明而明之　宋人資章甫而適諸越越人斷¶
髪文身無所用之　大聲不入於里耳　道堯舜於戴¶
晉人之前(荘/子)徴羽之操不入鄙人之耳(淮南/子)楚人和氏¶
得玉獻厲王王使玉人相之曰石也王以和為詐而刖¶
其左足及武王又獻之王使玉人相之曰石也王又以¶
為詐而刖其右足和乃抱璞而泣於楚山之下(韓非/子)夫¶
歌採菱發陽阿鄙人聽之不若延路陽局(延路陽局/鄙歌曲也)非¶
<pb:KR3k0025_WYG_070-40b>¶
夫歌者拙也聽者異也　魯人善制冠妻善織屨徃徙¶
於越而大困窮以其所脩而逰不用之鄉(淮南/子)¶
史明月之珠夜光之璧以暗投人於道衆莫不按劍相¶
眄(西漢鄒/陽傳)未遇知己道不同耳(通鑑漢/明帝紀)至音不合於衆¶
聽(東/漢)初賈妃之為太子妃也嘗以妬殺數人武帝怒楊¶
后曰賈公閭有大勲又豈可遽忘之耶妃由是得不廢¶
數誡厲妃妃不知后之助己返以后為構己於武帝更¶
恨之及帝即位賈后不肯以婦道事太后(通鑑晉/惠紀)表龍¶
<pb:KR3k0025_WYG_070-41a>¶
章於裸壤奏韶舞於聾俗(晉/書)¶
傳記雖濬發於巧心反受嗤於拙目(文/賦)¶
集雖家至而户曉祗以招尤而速累　悲楚人之和氏¶
獻寳玉以為石　幕中之辯人反以汝為叛臺中之評¶
人反以汝為傾　齊王好竽有求仕於齊者操瑟而徃¶
立王之門三年不得入叱曰吾瑟鼓之而能使鬼神上¶
下吾鼓瑟合軒轅氏之律吕客罵之曰王好竽而子鼓¶
瑟瑟雖工如王不好何是所謂工於瑟而不工於求齊¶
<pb:KR3k0025_WYG_070-41b>¶
也今舉進士於此世而為文必使一世人不好得無與¶
操瑟立齊門者比歟文誠工不利於求(韓/文)雖家置一喙¶
以自稱道詬益甚耳　居塗泥若螾蛭然雖鳴其聲音¶
誰為聽之(栁/文)古調雖自愛今人多不彈向君投此曲所¶
貴知音難(劉長/卿)¶
本朝我持𤣥圭與蒼璧以暗投人渠不識(山/谷)古調俗不¶
樂正聲公自知(詩/話)¶
　　　自謀不給¶
<pb:KR3k0025_WYG_070-42a>¶
經我躬不閲遑䘏我後(詩/)¶
子身之不能治而何暇治天下乎(荘/子)¶
史吉不能亢身焉能亢宗(左昭/元年)范獻子曰老夫其國家¶
不能恤敢及王室(左昭二/十四年)魏王曰龜鱉丞豎自救不暇¶
(通鑑/宋紀)¶
本朝先定者可以謀人不先定者自謀常不給(東坡思/治論)¶
　¶
　¶
<pb:KR3k0025_WYG_070-42b>¶
　¶
　¶
　¶
　¶
　¶
　¶
　¶
　記纂淵海卷七十¶
