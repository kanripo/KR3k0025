# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:34.202665
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷四十八
<pb:KR3k0025_WYG_048-1a>¶
欽定四庫全書¶
　記纂淵海卷四十八　　　宋　潘自牧　撰¶
　　性行部¶
　　　阿附¶
子為人臣見非不爭以陷主於危亡罪之大者也(孔叢/子)¶
史范宣子天子所右亦右之所左亦左之(左/傳)張湯専阿¶
主意主意所不欲因而毁之主意所欲因而舉之(史汲/黯傳)¶
淳于髠以承意觀色為務(史本/傳)趙髙獻鹿謂之馬二世¶
<pb:KR3k0025_WYG_048-1b>¶
問左右此乃鹿也皆曰馬也(史李/斯傳)大將軍以和柔自媚¶
于上(史衛/青傳)阿色人主與俱上下(西漢酷/吏傳)杜周大抵放張¶
湯善候伺専以人主意指為獄(西漢/本傳)欲有所為惟見風¶
采黨與承意而顯奏之(西漢/王莾)耿育曰隨指阿從以求容¶
媚(通鑑/本傳)湯為人多詐舞智以御人時上方鄉文學湯陽¶
浮慕事董仲舒公孫𢎞等　即上意所欲罪與監史深¶
禍者即上意所欲釋與監史輕平者　谷永知鳳方見¶
柄用隂欲自托(並漢武/帝紀)張禹曰新學小生亂道誤人宜¶
<pb:KR3k0025_WYG_048-2a>¶
無信以經術斷之上雅信愛由此不疑王氏(漢成/帝紀)上故¶
令董賢私過孔光光警戒衣冠出門待望見賢至中門¶
光入閤既下車乃出拜謁送迎甚謹不敢以賔客均敵¶
之禮上聞之喜(漢平/帝紀)胡廣遜言恭色以取媚於時無忠¶
直之風天下以此薄之(漢靈/帝紀)𢎞農太守良承樊豐等㫖¶
遣吏於陜縣留停楊震喪露棺道側謫震諸子代郵行¶
書道路皆為隕涕(漢殤/帝紀)承望風㫖(東漢孔/融傳)馬融懲於鄧¶
氏不敢復違忤勢家遂為梁冀草奏誣李固又作大將¶
<pb:KR3k0025_WYG_048-2b>¶
軍西第頌頗為正直所羞　班固為竇憲中䕶軍征匈¶
奴與叅議及憲敗固死獄中(並東漢/本傳)夏侯𤣥下廷尉鍾¶
毓案治𤣥正色責毓曰吾將何罪卿為令吏責人也卿¶
便為吾作毓以𤣥名士節髙不可屈而獄當竟夜為作¶
辭令與事附流涕以示𤣥(髙貴/卿公)王導每發言一坐莫不¶
贊美(晉王/導傳)上謂劉德願曰卿哭貴妃悲者當厚賞徳願¶
應聲慟哭撫膺擗踊涕泗交流上甚悅故用豫州刺史¶
以賞之上又令醫術人羊志哭貴妃志亦嗚咽極悲他¶
<pb:KR3k0025_WYG_048-3a>¶
人有問志卿那得此副急淚志曰我爾日自哭亡妾耳¶
(宋世/祖)徐爰便辟善事人巧於將迎始終無迹(宋/紀)刀筆之¶
吏順㫖承風舞文弄法曲成其罪(唐太/宗)李勣入見上問¶
之曰朕欲立武昭儀為后褚遂良固執以為不可遂良¶
既顧命大臣故當且已乎對曰此陛下家事何必更問¶
外人上意遂決許敬宗宣言於朝曰田舎翁多收十斛¶
麥尚欲易婦況天子立后何豫諸人事而妄生異議乎¶
(唐髙/祖)侍御史傅遊藝帥關中百姓九百餘人詣闕上表¶
<pb:KR3k0025_WYG_048-3b>¶
請改國號曰周賜皇帝姓武氏太后不許擢遊藝為給¶
事中(唐武/后)周利用冉祖雍李俊宋之遜邵紹之皆為三¶
思耳目時人謂之五狗(唐中/宗紀)上官婕妤及後宫多立外¶
第出入無節朝士徃徃從之遊處以求進幸安樂公主¶
尤驕横宰相以下多出其門(唐睿/宗)楊回譛太子瑛鄂王¶
瑶光王琚云潜搆異謀上召宰相謀之李林甫對曰此¶
陛下家事非臣等所宜豫上意乃決　髙力士於西京¶
作寳夀寺鍾成力士作齋以慶之舉朝畢集擊鍾一杵¶
<pb:KR3k0025_WYG_048-4a>¶
施錢百緡有求媚者至二十五杵錢不减其杵(並唐/𤣥宗)太¶
子通事舍人李渉知上於吐突承瓘恩遇未衰乃投匭¶
上疏稱承瓘有功乆委腹心不宜遽棄(唐憲/宗)李齊運甘¶
言阿匿(唐/書)馮道前事九君未嘗諫諍(五代/史)¶
集依阿無心(選/論)屈節若四體之無骨(潘安仁/西征賦)蘇舜欽監¶
奏院因十月賽神㑹舘中同列御史劉元瑜彈繫下獄¶
坐監主自盜削籍同㑹者皆坐斥劉謂時宰賈昌朝曰¶
公一網打盡(倦遊/錄)¶
<pb:KR3k0025_WYG_048-4b>¶
　　　好諛¶
經小人難事而易說也說之不以道說也(語/)¶
子與䜛諂靣䛕之人居國欲治可得乎(孟/)¶
史沈於諂䛕之辭(栁陽/傳)衞侯言計非是而羣臣和者如¶
出一口夫不察事之是非而悅人讚已闇莫甚焉不度¶
理之所在而阿䛕取容諂莫甚焉(周/紀)信椒蘭之唼(音佞/)¶
(西/漢)譽䛕之聲日滿於耳虛美熏心實禍蔽塞(路温/舒傳)信任¶
親愛者盡佞諂容說之人也(漢獻/帝紀)文中子曰見譽而喜¶
<pb:KR3k0025_WYG_048-5a>¶
者佞之媒(隋/紀)以百口百心之䜛諂蔽兩耳之聰明茍非¶
鐡腸石心安得不惑(唐史臣/𤣥宗贊)¶
集耳飽從䛕之説(選/序)諸公貴人志得皆樂熟軟媚耳目¶
者不喜聞生語一見輒戒門以絶(韓/文)孟子有云今之諸¶
侯無大相過者以其皆好臣其所教而不好臣其所受¶
教今之時與孟子之時又加逺矣皆好其聞命而奔走¶
者不好其直已而行道者(上張建/封書)近者士大夫皆有僣¶
侈無厭之心動輒欲人以周孔譽已自孟以下皆憮然¶
<pb:KR3k0025_WYG_048-5b>¶
不滿也(東坡答/李廌書)¶
　　　氣槩¶
經志氣塞乎天地　不隕穫於貧賤不充詘於富貴(並/記)¶
衣敝緼袍與衣狐貉者立而不耻者其由也歟(語/)¶
子居天下之廣居立天下之正位行天下之大道得志¶
與民由之不得志獨行其道　古之賢士樂其道而忘¶
人之勢故王公不致敬盡禮則不得亟見之　夫志氣¶
之帥也　我善養吾浩然之氣其為氣也至大至剛以¶
<pb:KR3k0025_WYG_048-6a>¶
直養而無害則塞乎天地之間　説大人則藐之勿視¶
其巍巍然　彼以其富我以吾仁彼以其爵我以吾義¶
吾何慊乎哉　志士不忘在溝壑(並/孟)眡太行之險猶數¶
仭之丘(子華/子)志意修則驕富貴道義重則輕王公(荀/子)堂¶
髙數仭榱題數尺我得志弗為也食前方丈侍妾數百¶
人般樂飲酒驅騁田獵後車千乗我得志弗為也　孟¶
子曰以位則子君也我臣也何敢與君友也以德則子¶
事我者也奚可與我友千乗之君求與之友而不可得¶
<pb:KR3k0025_WYG_048-6b>¶
也而況可召與(並/孟)視三釡三千鍾如鸛雀蚊蝱相過乎¶
前也(莊/子)傍日月挾宇宙(齊物/論)揮斥八極(田子/方)項羽不學¶
一藝韓信不營一飡(劉/子)比崇髙於贅龐方萬物乎蟬翼¶
(抱樸/子)子髙遊趙平原君客有鄒文李節者與相友善及¶
將還魯諸故人訣既畢文節送行三宿臨别文節流涕¶
交頥子髙抗手髙揖而已其徒問之髙曰始吾謂二子¶
丈夫耳乃今知其婦人也人豈鹿豕也哉而常羣聚乎¶
(孔/叢)超江淮以為尋常之溝(淮南/子)子有四方之志(左/)¶
<pb:KR3k0025_WYG_048-7a>¶
史常有大度不事家人生産作業(秦/紀)豪傑吏聞沛令有¶
客皆往賀蕭何為主進令諸大夫曰不滿千錢坐堂下¶
髙祖為亭長素易諸吏乃紿為謁曰賀錢萬實不持一¶
錢　吾亦欲東耳安能欝欝乆居於此哉(漢髙/紀)郭解以¶
軀借交報仇(游俠/傳)項籍學劒不成季父梁怒之籍曰劒¶
一人敵不足學學萬人敵耳(西漢/本傳)好倜儻大節(朱文/傳)趙¶
温曰大丈夫當雄飛安能雌伏(東漢/本傳)簡易佚蕩(揚雄/傳)許¶
汜與劉備語曰陳元龍湖海之士豪氣不除汜過下邳¶
<pb:KR3k0025_WYG_048-7b>¶
見元龍無客主之意不相與語自上大床卧使客卧下¶
床備曰今天下大亂須憂國忘家有救世之意乃求田¶
問舎言無可采是元龍所諱也何縁當與君語如我自¶
卧百尺樓上卧君於地下奚但上下床之間哉(陳球/傳)後¶
漢誅黨錮李膺杜宻等侍御史景毅子事膺事未在錄¶
牒不預難毅曰本令主事膺是尊李公之道今遇難豈¶
茍免乎遂自劾　梁竦曰大丈夫居世生當封侯死當¶
廟食(並同/上)延岑曰男兒當死中求生可坐窮乎(漢光/武紀)大¶
<pb:KR3k0025_WYG_048-8a>¶
丈夫處世當掃除天下安事一室(陳蕃/傳)馬實曰幸生盛¶
明之世免磚瓦之姿託為丈夫當建名千載不可為空¶
生徒死之物穢天地之間(謝承/傳)男兒要當死於邉野以¶
馬革褁屍還𦵏耳何能卧床上在兒女子手中耶(馬援/傳)¶
班超家貧為官傭書嘗輟筆曰丈夫無他志畧猶當效¶
傅介子張騫立功異域以取封侯安能乆事筆硯間乎¶
左右笑之超曰小子安知壯士志哉(東漢/本傳)鄧艾少家貧¶
每見髙山大澤規度指畫軍營處所(魏/志)任城王章謂左¶
<pb:KR3k0025_WYG_048-8b>¶
右曰大丈夫宜為衛霍將十萬騎馳沙漠驅戎狄立功¶
建號爾何能作愽士耶(同/上)蜀劉巴曰大丈夫當交四海¶
英雄(蜀/志)慨然有飲馬河洛之志(諸葛/亮傳)秦王猛倜儻有大¶
志不屑細務人皆輕之猛悠然自得聞桓温入關被褐¶
詣之捫虱而談當世之務旁若無人(晉/書)周顗曰今年殺¶
賊奴(王/敦)取金印如斗大繫肘(晉書/本傳)勝氣籠霄(韓伯/傳論)桓𤣥¶
曰劉毅家無檐石之儲樗蒲一擲百萬(晉/書)用宇宙而成¶
心借風雲以為氣(南史隱/逸傳)宗慤常言願乗長風破萬里¶
<pb:KR3k0025_WYG_048-9a>¶
浪(宋/紀)曹景宗謂所親曰我昔在鄉里騎快馬如龍與年¶
少輩數十騎拓弓絃作霹靂聲箭如餓鴟呌平澤中逐¶
麞數肋射之渴飲其血饑食其肉甜如甘露漿覺耳後¶
生風鼻頭出火此樂使人忘死不知老之將至今來揚¶
州作貴人動轉不得路行開車幔小人輒言不可閉置¶
車中如三日新婦比悒悒然使人氣盡(南史齊/書本傳)裴横之¶
為吳興太守嘆曰大丈夫富貴必作百幅被(梁/書)輕天下¶
細萬物(北史隠/逸序)髙昻専事馳騁每言男兒當横行天下¶
<pb:KR3k0025_WYG_048-9b>¶
自取富貴誰能端坐讀書作愽士也(同/上)李弼曰丈夫生¶
世㑹須履鋒刃以取功名安能碌碌依階以取仕(北史/後周)¶
(本/傳)李靖常曰丈夫遭遇要當以功名取富貴何至作章¶
句儒(唐書/本傳)丈夫意氣相期勿以小嫌介意吾終不信䜛¶
言以害忠良(唐髙/祖紀)馬燧曰丈夫當立功業聞四海渠老¶
一儒哉(唐書/本傳)史𢎞肇云安朝廷定禍亂直須長鎗大劍¶
安用毛錐子(五代/史)李泌少為詩曰天覆吾地載吾天地¶
生吾有意無不然絶粒升天衢不然鳴珂遊帝都安能¶
<pb:KR3k0025_WYG_048-10a>¶
不貴又不去空作昻藏一丈夫(李鄴侯/家傳)韓熈載舉進士¶
投書李昇曰釣大鰲者不投取魚之餌㫁長鯨者焉用¶
割雞之刀又云腰有劒而袖有槌口有舌而手有筆(南/唐)¶
(遺/事)逢萌為縣亭長縣尉過迎拜問事尉去舉楯摘地嘆¶
曰丈夫安能為人後耶遂去學問(東觀/漢紀)¶
集横四海兮焉窮(楚辭雲/中君)髙志局四海(左太/沖詩)何不䇿髙¶
足行據要路津無為守窮賤轗軻長苦辛(古/詩)長劒倚天¶
外彎弓掛扶桑(宋/玉)舉泰山以為肉傾東海以為酒(曹子/建詩)¶
<pb:KR3k0025_WYG_048-10b>¶
狹六合而隘九州(曹子建/七啓)謂旁若無人(左太沖/詠史註)長嘯激¶
清風志若無東吳(同/上)吞若雲夢者八九於其胷中曽不¶
蔕芥(司馬子/虛賦)猶輕五車富未重一囊貧(駱賓/王)非其道萬¶
鍾不足豐也非其榮五鼎不足餘也(陳子/昻集)丈夫四海志¶
交頥非贈别之資(駱賓/王)氛埃期必掃蚊蚋焉能當(杜工/部詩)¶
氣衝看劒匣頴脫撫錐囊　丈夫四方志安可辭固窮¶
　安得覆八溟為君洗乾坤　飲酣眠八極俗物都茫¶
茫　萬里雲霄一羽毛　直氣横乾坤　劉毅從來布¶
<pb:KR3k0025_WYG_048-11a>¶
衣願家無儋石輸百萬　使君意氣凌青霄　欲傾東¶
海洗乾坤　㑹當凌絶頂一覽衆山小　倚賴天涯釣¶
猶能掣巨鰲　飲如長鯨吸百川衘盃樂聖稱世賢¶
氣與嵩華敵　赤霄有真骨恥飲洿池津冥冥任所往¶
脫俗誰能馴　歌笑輕波瀾　氣衝星象表　氣劘屈¶
賈壘目短曹劉墻　威鳳髙其翔長鯨吞九州(並同/上)髙¶
眠覺天卑(元微/之集)因騎渡海鶻擬殺蔽天鵬　一心吞渤¶
澥戮力拔嵩華鋒鋩㫁犀兕波浪没蓬壺摩天氣直山¶
<pb:KR3k0025_WYG_048-11b>¶
曽拔(並同/上)巨鰲莫載三山去我欲蓬萊頂上行(李太/白)大¶
鵬一日同風起摶摇直上九萬里假令風歇時下來猶¶
能搊却滄溟水　一繫九千仭相期凌紫氣　倒海索¶
明月　呼吸走百川燕然可摧傾　叱咤開帝業手成¶
天地功　雄心日千里　欲上青天攬明月　澄清洛¶
陽水　天地賭一擲　長揖韓荆州　陸愽爭雄好采¶
來金盤一擲萬人開丈夫賭命報天子當斬樓蘭衣錦¶
迴　猛虎不堪几上肉洪鑪不鑄囊中錐(並同/上)踔勵風¶
<pb:KR3k0025_WYG_048-12a>¶
發率常屈其坐人　囊無一金資翻謂富者貧　爛死¶
於泥沙吾寜樂之若俛首帖耳摇尾而乞憐者非我之¶
志也　肝膽一古劒波濤兩浮萍　擇肉於熊羆肯視¶
兎與狸　排雲呌閶闔披腹呈琅玕　勁氣沮金石¶
飲酒寜嫌琖底深題詩尚倚筆鋒勁(並韓/文)千金散盡還¶
復來(李/白)獨立堂堂髙眂前古(劉長/卿)自矜倚劒氣凌雲却¶
笑聞笳淚如雨(同/上)生當為大丈夫㫁羈羅出泥塗四散¶
號呶俶擾無隅埋之深淵飄然上浮騎龍披青雲汎覽¶
<pb:KR3k0025_WYG_048-12b>¶
遊八區經太山絶大海一長吁西摩月鏡東弄日珠上¶
括天之門直指帝所居(皇甫/湜)我有一寸鈎欲釣千丈流¶
　天地入胷臆(並孟/郊)胷吞百川流(孟東/野)酒腸寛似海詩¶
膽大如天(劉/義)壯志吞鴻鵠(孟浩/然)安得凌風翰肅肅賔天¶
京　髙論動侯伯疎懐脫塵喧(並韋/應物)興來書自聖醉後¶
語猶顛　我有醉鄉劒玉鋒堪截雲　入門下馬氣如¶
虹　氣如䖵蜺飲如建瓴(並髙/達夫)一飲千鍾如建瓴(杜牧/之)¶
不看人面免低眉(白樂/天)踏飜四海生塵埃　有氣干斗¶
<pb:KR3k0025_WYG_048-13a>¶
牛(並温/飛卿)江海豁開為氣岸　嚴陵死後到李白布衣長¶
揖萬乗君　男兒重意氣百萬呵一擲(並張/承吉)男子受恩¶
須有地平生不受等閑恩　男兒兩行淚不欲等閑垂¶
(並杜/荀鶴)賭取聲名不要錢　擲盧誇使氣　官薄傲公卿¶
(並劉/賔客)睡當一席寛覺乃千里窄(姚/合)不以雄名䟽野賤唯¶
將直氣折王侯(王建/詩)丈夫非無淚不洒離别間仗劒對¶
樽酒恥為游子顔蝮蛇一螫手壯志疾解腕所志在功¶
名離别何足嘆(陸龜/蒙)蓬萊頂上幹海水水盡到底㸔海¶
<pb:KR3k0025_WYG_048-13b>¶
空(杜牧/之)坦腹對宰相岸幘揖天子(皮日/休)五嶽為辭鋒四¶
溟作胷臆(同/上)豈欲皂櫪中爭飲籺與葭(元次/山)弄河移砥¶
柱吞日倚扶桑(李義/山)氣蓋全吳胷吞大海(唐尚馳撰/諸葛亮碑)氣¶
蓋風雲(張説撰/宋璟碑)嬰孩羣有(唐程浩上/天皷文)須鑿燕然山上石¶
登科記裏是閑名(姚/合)就中愛讀英雄傳欲立功勲恐不¶
如(王/建)振衣生羽翰髙枕出塵埃(吕和/叔)塊視三山杯觀五¶
湖(唐文/粹)悶向酒杯吞日月閑將詩句問乾坤(杜荀/鶴)泰山¶
一擲輕鴻毛　古鐡倚天無處磨　志磨青雲蓬視紫¶
<pb:KR3k0025_WYG_048-14a>¶
闥　錙銖九有　納隂山於寸眸拳大漢於一掌　囊¶
包天地渴飲四海(並唐/文粹)㓜負四方之志家無一擲之資¶
意氣所傾英豪共感(司空/表聖)才大名髙乃富貴比金紫包¶
愚癡(歐公/集)酒酣氣振猶見鋒鍔(同/上)意氣與日爭光輝¶
挾才乗氣不媚柔(並臨/川集)要將百篇詩一吐千丈氣(東坡/詩)¶
為君鑄作百鍊刀要斬長鯨為萬段　吾豈羽毛為人¶
所鷹　安得萬頃池養此横海鸇　麾斥八極隘九州¶
　眼髙四海空無人　氣之所加則已大而物小於是¶
<pb:KR3k0025_WYG_048-14b>¶
乎受其至大而不為之驚　納其至繁而不為之亂任¶
其至難而不為之憂享其至樂而不為之蕩是氣也受¶
之於天得之於不可知之間傑然有以蓋天下之人而¶
出萬物之上(上劉侍讀/並東坡文)誓將斬鯨鯢靜此滄海瀾(子由/詩)¶
王元之曰一回酒渴思吞海劉少逸曰幾度詩狂欲上¶
天(玉壺/清話)士生要𢎞毅天地為蓋軫　志大略細謹(並黄/魯直)¶
(詩/)酒如長虹飲滄海筆若駿馬馳平阪(歐公/集)得錢百萬¶
送酒家一笑不問今餘幾(黄魯/直)安得壯士霍嫖姚縳取¶
<pb:KR3k0025_WYG_048-15a>¶
呼韓作編户(王直方/詩話)酒腸天予渾無敵(欒城/集)四大海水¶
一口吞(陳後/山詩)¶
　　　尚氣¶
子不膚撓不目逃思以一毫挫於人若撻之於市朝¶
惡聲至必反之(並/孟)視泰山如彈丸(抱朴/子)有死之榮無生¶
之辱(吳/子)¶
史一飯之徳必償眦睚之怨必報(史范/雎傳)丈夫生不五鼎¶
食死即五鼎烹　男子之所死者一言耳(並主父/偃傳)薛宣¶
<pb:KR3k0025_WYG_048-15b>¶
為丞相朱雲往見之宣曰田野無事且留我東閣可以¶
觀四海竒士雲曰小生欲相吏耶宣不復言(朱雲/傳)大將¶
軍青既尊黯與抗禮(汲黯/傳)頡頏以傲世(東方/朔傳)東方朔云¶
如以臣言無可用則宜捐棄無空索長安之米(西/漢)袁紹¶
曰天下徤者豈惟董公引佩刀横揖徑出　用氣自行¶
多所陵折其敗宜也(並東/漢)陳容曰仁義豈有常蹈之則¶
君子背之則小人今日寜與臧洪同日死不與將軍同¶
日而生也　孔融負才髙氣志在靖難而才疎意廣訖¶
<pb:KR3k0025_WYG_048-16a>¶
無成功　禰衡少有才名而尚氣剛傲孔融薦之於曹¶
操(並漢獻/帝紀)袁紹坐作聲價而輕死重氣怨惠必讎(黨錮/傳序)¶
太常种拂與李儒戰而死子劭徴為少府鴻臚皆不受¶
曰我父盡忠於朝而為時所妬至以身殉國為賊臣所¶
害為臣子不能除賊何面目復覲聖主(張璠/漢紀)尚氣剛傲¶
矯時慢物(禰衡/傳)漢拜關公為將軍公聞黄忠為後將軍¶
怒曰丈夫終不與老兵同列不肯拜(三國/志)立氣勢作威¶
福結私交以立彊於世者謂之遊俠(西漢武/帝紀)卞延之為¶
<pb:KR3k0025_WYG_048-16b>¶
上虞令有剛氣㑹稽太守孟彭以令長裁之積不能容¶
脫幘投地曰我所以屈卿者政為此幘耳今已投之卿¶
以一世勲門而傲天下國士拂衣而去(齊/書)䇿既被創醫¶
言可治當好自將䕶百日勿動䇿引鏡自照謂左右曰¶
面如此當可復建功立事乎推几大奮創皆分裂其夜¶
卒(吳/志)秦樊世謂王猛曰吾輩耕之君食之耶猛曰非徒¶
使君耕之又將使君炊之(晋/紀)蔡廓初召為吏部尚書與¶
傅亮曰選事若悉以見付不然不能拜也亮以語録尚¶
<pb:KR3k0025_WYG_048-17a>¶
書徐羨之羨之曰黄散以下悉以委蔡自此以上宜共¶
參同異廓曰我不能為徐干木書紙尾遂不拜(同/上)殷羨¶
為豫章太守都下人因其致書者百餘函行次石頭皆¶
投之水中曰沉者自沉浮者自浮殷洪喬不為致書郵¶
(殷浩/傳)劉琨與祖逖為友聞逖用曰吾常恐祖生先吾着¶
鞭(晉/書)吞胡虜無異口中搔虱(王莾/傳)宋蕭惠開曰人生不¶
得志與死人何異(通/鑑)北齊元景曰丈夫寜可玉碎何能¶
瓦全(同/上)崔湜自比東晉王導謝安之家謂人曰吾之門¶
<pb:KR3k0025_WYG_048-17b>¶
及出身歴官未嘗不為第一丈夫當先據要路以制人¶
豈能黙黙受制於人(唐/書)崔儦每以讀書為務忽略世人¶
大署其户曰不讀五千卷書者不得入此室(隋/書)劉义持¶
韓愈金數斤去曰此䛕墓中人得耳不若與劉君為夀¶
愈不能止(唐/書)髙恭之曰人生當夕脫羊裘朝佩珠玉(後/魏)¶
漢髙祖過陳留酈生求見上曰吾方以天下為事未暇¶
見大儒酈生自言髙陽酒徒非儒者也(楚漢/春秋)公孫瓚曰¶
天下兵起我謂可唾掌而決(九州/春秋)夏侯稱每讌氣陵一¶
<pb:KR3k0025_WYG_048-18a>¶
座(世/說)苻堅議伐晉曰吾之衆投鞭於江足㫁其流吾當¶
内㫁於心矣(崔鴻前/秦録)性耐刀槊不堪鞭捶(同/上)李元忠初¶
謁齊髙歡未即見之謂門者曰公今方召英俊聞國士¶
到不能吐哺輟洗其慢可知可還吾刺勿通也(雞跖/集)皇¶
甫湜為裴度作福先寺碑度約千緍酬之湜怒曰何相¶
待之薄也某之文非常流之文也曽與顧況為序外未¶
嘗輒許人其碑約三千字每字三疋絹今减五分錢不¶
得裴令依數酬之湜受之無愧色(舊唐/書)李稹嘗以爵位¶
<pb:KR3k0025_WYG_048-18b>¶
不如族望官至刺史與人書唯稱關西李稹(李肇國/史補)生¶
以辱不如死以榮(大戴/禮)張祐謁李紳自稱釣巨鰲客李¶
盛怒曰以何為竿曰以虹為竿以何為鈎以月為鈎以¶
何為餌以短李為餌紳黙然厚贈之(大唐/遺事)¶
集重氣輕命感分遺身(文選/七啓)雖死之日猶生之年(庾元/規表)¶
負材矜地自謂坐致雲霄(劉孝標/辨命論)意氣之間靡軀不悔¶
(盧子/諒書)挽弓當挽強用箭須用長(杜甫/詩)英心甘鬬死義肉¶
耻庖宰　罷出如棄涕唾無一分顧藉心　居十日而¶
<pb:KR3k0025_WYG_048-19a>¶
不敢進謁者誠以左右無先為容也懼閣下以衆人視¶
之則殺身不足以滅恥徒悔恨於無窮(並韓/文)野夫怒見¶
不平事磨損胷中萬古刀　義死天亦許利生天亦嗔¶
(並劉/义)人生須氣徤饑凍縳不得(姚/合)不作浮萍生寜為藕¶
花死(杜牧/之)江東進士李飛赴吏部試吏大呼其名飛因¶
袖手不出明日返江東(同/上)伊昔臯澤之時亦有雲霄之¶
志茍效用之得所雖殺身而何計(張九/齡文)不欲曲肱安榖¶
終兒女子手(孫可/之)酒酣氣振求試自矜傍如無人中若¶
<pb:KR3k0025_WYG_048-19b>¶
有憑(劉賔/客)輕生一劒知(劉長/卿)一言知已重片義殺身輕¶
(同/上)可使寸寸折不能繞指柔(唐文/粹)名盛氣髙少所卑下¶
(劉賔/客)千鈞之弩一發不中則當摧橦折牙永息機用安¶
肯効碌碌者蘇而復上哉(范傳/正)死辱片時痛生辱長年¶
羞(唐文/粹)唐進士張彖氣髙大未嘗低折於人嘗曰大丈¶
夫有蓋世之志而拘於下位若立身矮屋中使擡頭不¶
得遂拂衣遯於嵩山(東坡/書注)¶
　　　慷慨¶
<pb:KR3k0025_WYG_048-20a>¶
史意豁如也常有大度不事家人生産作業(西漢髙/祖紀)一¶
旦叩門不以親為解不以在亡為辭天下所望者獨季¶
心劇孟(袁盎/傳)細故芥蔕何足以疑(賈誼/傳)大人者不牽小¶
名以成大功(西/漢)内無關鑰(三國/志)蔣濟志節慷慨常有超¶
越江湖吞吳㑹之志(魏/志)張嘉貞性簡䟽與人不疑内曠¶
如也(唐詩/本傳)丈夫以氣自許小嫌不足寘胷中(尉遲敬/徳傳)臧¶
希讓骯髒好談時政(代宗實錄/並唐書)王述為楊州刺史初至¶
主簿請諱報曰亡祖先君名播海内逺近皆知内諱不¶
<pb:KR3k0025_WYG_048-20b>¶
出門餘無所諱(晉書/本傳)¶
集慷慨則氣成虹蜺(文/選)顔公三十萬盡付酒家錢(李/白)破¶
産供酒錢盈門皆食客(皇甫/湜)意氣相許(駱賔/王)神傾意豁¶
眞佳士(杜甫/詩)心事犖犖開口一吐出胷中之竒(韓/文)俸祿¶
入門與其所過逢飲酒髙舞連日夜不厭或分挈以去¶
一無所愛惜不為後日毫髮計留也(鄭郡/墓誌)家散萬金酬¶
士死身持一劒答君恩(劉長/卿)襟韻苦超越(杜牧/之)季布金¶
諾延陵劔許　其容温然而不修邉幅其中曠然而不¶
<pb:KR3k0025_WYG_048-21a>¶
施扄鐍(並李/義山)氣將然諾重心向友朋開(張說/詩)授舘不為¶
他日計解衣眞出故人情(後/山)李晟曰釋舊惡於酒杯之¶
間(續世/說)¶
　　　退縮¶
集今日廷論局趣效轅下駒(張晏曰俯頭於車轅下/隨母而已西漢灌夫傳)蓄¶
縮不可用(息夫/躬傳)縮首不出猶鼎鱉耳　縮縮循墻兒(並/杜)¶
(牧/之)¶
　　　勇敢¶
<pb:KR3k0025_WYG_048-21b>¶
經鷙蟲攫摶不程勇者引重鼎不程其力(記/)衽金革死¶
而不厭北方之強也(中/庸)¶
子子路曰由願得一隊而敵之必也攘地千里搴旗執¶
馘惟由能之夫子曰勇哉(家/語)勇士不忘喪其元(孟/子)¶
史齊國固入晉師曰欲勇者賈余餘勇(左/傳)晉魏犨傷束¶
胷見使者距躍三百曲踊三百(僖二/十八)楚白公曰市南有¶
熊宜僚者若得之可以當五百人矣(哀十/六年)吳伐魯魯㣲¶
虎欲宵攻王舍私屬徒七百人三踊於幕庭吳子聞之¶
<pb:KR3k0025_WYG_048-22a>¶
一夕三遷(哀公/八年)勇士不避難(史/記)勇士不怯死而滅名(魯/仲)¶
(連/傳)燕國有勇士秦舞陽年十三殺人人不敢忤視(荆軻/傳)¶
趙毛遂至楚歴階而上楚王怒叱曰胡不下遂按劒而¶
前曰王之所以叱遂者以楚國之衆也今十步之内王¶
不得恃楚國之衆也王之命懸於遂手吾君在前叱者¶
何也(周/紀)項羽喑嗚叱咤千人皆廢(西漢/本傳)瞋目張膽(張耳/傳)¶
梟俊禽敵(西/漢)傅介子至樓蘭王貪漢物來見使者介子¶
與坐飲陳物示之飲酒皆醉介子謂王曰天子使我私¶
<pb:KR3k0025_WYG_048-22b>¶
報王王起隨介子入帳中屛語壯士二人從後刺之(通/鑑)¶
豬突豨勇以為銳卒(漢平/帝紀)操謂賈詡曰程昱之膽過於¶
賁育矣(漢獻/帝紀)袁紹遣其將顔良攻東郡關羽望見良麾¶
蓋䇿馬刺良於萬衆之中斬其首而還紹軍莫能當者¶
　劉備明旦自來至趙雲營視昨戰處曰子龍一身都¶
是膽也(並同/上)關羽張飛萬人之敵(蜀志/本傳)肝腦塗中原膏¶
液潤草野而不辭也(司馬相/如傳)勇者臨敵不悅生(吳/志)蔡裔¶
有勇氣聲若雷震嘗有三盜入室裔拊床一呼而盜俱¶
<pb:KR3k0025_WYG_048-23a>¶
隕(晉/書)馬仙琕曰有前死一尺無却生一寸(梁武/紀)韓長鸞¶
瞋目張拳有噉人之勢(陳/紀)髙開道有矢鏃在頰召醫取¶
之乃鑿骨置褉其間骨裂寸餘竟出其鏃開道奏妓進¶
膳不輟(漢髙/祖)攘袂狥國天下風靡(李光/弼傳)鼓行海内麾定¶
四方(唐書李/靖傳)¶
集荆次非得寳劒渉江至中流有兩蛟夾繞其船次非¶
謂舟人曰汝嘗見兩蛟夾舟而舟中之人有全活者乎¶
舟人曰未之見也次非曰若如是吾固江中腐肉朽骨¶
<pb:KR3k0025_WYG_048-23b>¶
耳棄劒而已遂攘臂却衣拔劒赴江刺蛟殺之而復上¶
舟中之人皆獲全(吕氏/春秋)勇士孟賁水行不避蛟龍陸行¶
不避虎狼發怒吐氣響動於天(説/苑)義勇冠三軍(李陵/書)威¶
噞秋霜(選左太/沖魏賦)威懾兕虎莫之敢伉(張平子/西京賦)樊伉憤以¶
巵酒咀彘肩以激揚(潘安仁/西征賦)眥血下沾襟怒髮上衝冠¶
(盧子諒/覽古詩)鋒捍特起(選/檄)趫材悍壯(同/上)控劒叱咤八荒奔馳¶
　雷電之震虎豹之擊(並陳子/昻傳)千里霧合一呼雲屯¶
擁拔山超海之雄驅躍景騰霄之騎(並駱/賔王)子雖軀幹小¶
<pb:KR3k0025_WYG_048-24a>¶
老氣横九州挺身艱難際張目眂冦讎(杜/詩)吹噓而霜露¶
變化叱咤而風塵消弭(唐文/粹)掣開流電有輝光突過浮¶
雲無定跡(元/稹)名冠壯士籍(元微/之)勢猛破堅摧剛排徤(合/檢)¶
　　　有力¶
經有力如虎執轡如組(詩/)奡盪舟(語/)¶
子力能裂犀兕之革曵九牛之尾猶憾其弱　觸不周¶
山力折天柱絶地維(並/列)千鈞之重烏獲舉之而輕多力¶
耳　千鈞之輕烏獲之力也(並/揚)¶
<pb:KR3k0025_WYG_048-24b>¶
史犖有力焉能投蓋于稷門　叔山冉摶人以投中車¶
折軾　齊髙固入晉師桀石以投人禽之而乗其車¶
晉伐偪陽懸門發聊人紇抉之以出門者狄&KR2791;彌建大¶
車之輪而蒙之以甲以為櫓左執之右拔㦸以成一隊¶
孟獻子曰詩所謂有力如虎者也(並/左)楚子期抉豫章以¶
殺人(注以效其多力/豫章大木左)惡來有力手裂虎兕(秦/紀)朱亥力士¶
袖四十斤鐡椎椎殺晉鄙(周/紀)武力鼎士(西漢鄒/陽傳)力扼虎¶
(李廣/傳)力拔山兮氣蓋世(項籍/傳)大力扛鼎空手摶熊彘猛¶
<pb:KR3k0025_WYG_048-25a>¶
獸(戾太/子傳)投石拔距絶於等倫(甘延/夀傳)許褚勇力絶人漢末¶
汝南賊萬餘人攻褚飛石擲之所值皆摧碎偽與賊和¶
以牛與賊易食賊來取牛牛輒奔還褚乃出陣前一手¶
逆曵牛尾行百餘步(三國魏/志本傳)晉石䖍趫捷絶倫於獵圍¶
中見猛獸被箭而伏石䖍因急往拔得一箭猛獸跳石¶
䖍亦跳髙於猛獸猛獸伏復拔一箭以歸(晉/書)秦淮南王¶
苻生力舉千鈞手格猛獸走及奔馬擊刺騎射冠絶一¶
時(晉哀/帝紀)羊侃膂力絶人所用弓至二十石馬上用六石¶
<pb:KR3k0025_WYG_048-25b>¶
(梁/書)蒼頭犀角大刀其鋒甚銳(陳宣帝紀/北齊事)¶
集奡能陸地行舟　烏獲扛鼎舉千鈞(並白/帖)批熊碎掌¶
拉虎摧班(文選/七啓)攫戾執猛納堅摧剛(張平子/南都賦)迴天倒日¶
之力　力盪海而拔山(選弔/文)力排南山(李白梁/甫吟)握鈎伸¶
鐡撫梁易柱(皮日休鹿/門隠書)擊強如摧枯(山/谷)力能抉關(孔/帖)¶
　　　柔懦¶
經巽在牀下喪其資斧(易處巽之極過甚故曰巽在牀/下也斧所以㫁者也過巽失正)¶
(喪所/以㫁)愿而無立志(詩/序)見義不為無勇也　聞義不能徙¶
<pb:KR3k0025_WYG_048-26a>¶
不善不能改(並/語)¶
子夏首之南有人曰涓濁梁愚而善畏明月而宵行俯¶
見其影以為伏鬼仰見其髮以為立魅匍踣而走比至¶
其家失氣而死(孫卿/子)怯者夜見立表以為鬼見寢石以¶
為兕(淮南/子)昔徐偃王軟而國滅齊簡公懦而身亡此性¶
柔之失也(劉/子)怯者得馮婦之刀㦸不能以格兕虎也(抱/朴)¶
(子/)¶
史畏首畏尾身其餘幾　臧孫見齊侯曰抑君似鼠夫¶
<pb:KR3k0025_WYG_048-26b>¶
鼠晝伏而夜動不穴於寢廟畏人故也(並/左)脆弱易敗(國/語)¶
選愞(師古曰怯不前/之意也西漢)柔和自守不能有所整裁(漢殤/帝紀)民¶
有百走退死之心而無一前鬭生之計(漢靈/帝紀)桓温來朝¶
或云欲誅王謝王坦之汗流沾衣倒執手版(晉/紀)髙陽王¶
隆曰温詳之徒皆白面儒生(晉成/帝紀)帝弱顔不能諱　帝¶
自八年以後每夜眠中常驚悸云有賊令數婦人摇撫¶
乃得睡(隋煬/帝紀)董晉柔人多不能集事(唐徳/宗)山人李唐見¶
上上方抱㓜女謂唐曰朕念之卿勿怪也對曰太上皇¶
<pb:KR3k0025_WYG_048-27a>¶
思見陛下計如陛下之念公主也上澘然泣下然畏張¶
皇后不敢詣西内(唐肅/宗)武后得志専作威福上欲有所¶
為動為后所制上不勝其忿宻召上官儀議之命儀草¶
詔左右奔告于后后遽詣上自訴詔草猶在上羞縮不¶
忍因紿之曰我初無此心皆上官儀教我(唐髙/宗)趙宗儒¶
怯懦不任事(唐書/本傳)懦不更事緩急非可倚(唐長孫/無忌傳)安樂¶
公主恃寵驕恣賣官鬻獄勢傾朝野或自為制敕掩其¶
文令上署之上笑而從之竟不視也(唐中/宗紀)士聞鉦鼓聲¶
<pb:KR3k0025_WYG_048-27b>¶
皆禠氣不能授甲(唐書張/介然傳)徐温曰一崔太初不能制如¶
他人何(唐昭/宗紀)疾走惡跡掩耳畏聲(朱敬則危/武帝論)¶
集任將力薄駑孱思怯如蝟見鵲不敢拒格(焦贛/易林)柔情¶
易遷(孔/帖)¶
　　　果決¶
經夬決也剛決柔也(易/)乃有顛越不恭我乃劓殄滅之¶
無遺育無俾易種于兹新邑　惟克果㫁乃罔後艱(並/書)¶
片言可以折獄者其由也與子路無宿諾(語/)¶
<pb:KR3k0025_WYG_048-28a>¶
史吳在蔡蔡必速飛去吳所以剪其翼也(韓吳蔡/大夫左)去疾¶
莫如盡(左哀/十)衛&KR0008;欲變法言於秦孝公曰夫民不可與¶
慮始而可與樂成論至徳者不和於俗成大功者不謀¶
於衆　毛遂曰利害兩言而決耳(並周/紀)子嬰與其子二¶
人謀曰丞相髙殺二世望夷宫恐羣臣誅乃詐以義立¶
我今使我齋見廟此欲因廟中殺我我稱疾不行丞相¶
必來來則殺之髙使人請子嬰數輩子嬰不行髙果自¶
往曰宗廟重事王奈何不行子嬰子刺殺髙於齋宫(秦/紀)¶
<pb:KR3k0025_WYG_048-28b>¶
讀秦紀至於子嬰車裂趙髙未嘗不徤其決(史記秦始/皇本紀)¶
㫁決敢行鬼神避之(史李/斯傳)操刀必割(賈誼/䟽)決㫁狐疑分¶
别猶豫(劉向/傳)趙廣漢見事風生無所迴避率多果敢之¶
計莫為持難(漢皇/帝紀)孟賁之狐疑不如童子之必至(西漢/蒯通)¶
(傳/)決者智之君也(馮衍/傳)得䇿輒行應變無窮(漢獻/帝紀)惟坐¶
待亡孰與伐之(蜀志諸葛亮/後出師表)王敦嘗昏淫於色左右諫¶
之敦曰此甚易耳乃開後閤驅諸妾數十人並放出之¶
(晉書/本傳)苻堅曰築室道旁無時可成吾當内㫁於心耳(晉/成)¶
<pb:KR3k0025_WYG_048-29a>¶
(帝/紀)吐突承璀修安國寺奏立聖徳碑髙大一準華嶽碑¶
先構碑樓李綘上言承璀適在旁上命拽倒碑樓承璀¶
言甚大不可拽請徐毁撤冀得延引乗間再論上厲聲¶
曰多用牛拽之承璀乃不敢言凡用百牛拽之乃倒(唐/憲)¶
(宗/)¶
集削株掘根無與禍隣(戰國/䇿)如風行雨施有往而無返¶
也(白傅/集)¶
　　　摸稜¶
<pb:KR3k0025_WYG_048-29b>¶
子鄧析操兩可之說(列子/力命)¶
史灌夫首鼠兩端(灌夫/傳)韓安國曰魏其言是丞相言亦¶
是(同/上)公孫𢎞每朝㑹議開陳其端使人主自擇不肯面¶
折廷諍(漢武/帝紀)蘇味道為相嘗謂人曰決事不欲明白誤¶
則有悔摸稜持兩端可也故世號曰摸稜手(唐書/本傳)李豐¶
依違二公之間(選/畧)足下旁通多可(選嵇康/絶交書)¶
　　　猶豫無斷¶
經蓄疑敗謀(書/)猶如麂(音/几)善登木(爾/雅)齊陳乞曰需事之¶
<pb:KR3k0025_WYG_048-30a>¶
下也　齊子行曰需事之賊也(並/左)¶
史狐疑猶豫後必有悔(史李/斯傳)疑者事之害也(漢秦/紀)牽制¶
文義優游不㫁(孝元/贊)當㫁不㫁反受其亂(霍光/傳)知之而¶
決弗敢行者百事之禍也故猛虎之猶豫不如蠭蠆之¶
致螫孟賁之狐疑不如童子之必至(蒯通/傳)行之有疑禍¶
如發矢(淮南/王傳)依違連嵗不決事之害也(孔光/傳)酈食其説¶
齊王曰項氏為人忌刻印刓而不能授(西漢/本傳)文義所牽¶
制故不能㫁決(元帝/紀)執狐疑之心者來䜛賊之口持不¶
<pb:KR3k0025_WYG_048-30b>¶
㫁之意者開羣枉之門(劉向/傳)疑者事之役也(東漢馮/衍傳)猶¶
豫未決故事乆不發(竇武/傳)桓𤣥曰殷仲堪為人無決嘗¶
懐成敗之計(晉安/帝紀)計慮回惑自無所成(齊東/昏王)陸侯曰諸¶
君不見毒蛇乎不㫁其首猶能為害(宋太/祖紀)¶
集猶則多豫狐則多疑(易/林)心猶豫而狐疑欲自適而不¶
可(楚/辭)猶如麂性多疑慮常居山中忽聞有聲即恐人來¶
害之每豫上樹乆乆無度復下須臾復上如此非一故¶
不決者稱猶豫焉(文選曹子建/洛神賦注)¶
<pb:KR3k0025_WYG_048-31a>¶
　　　髙誼¶
經凡民有喪匍匐救之(詩/)越石父凍餓為人臣僕三年¶
矣晏子解左驂贖之(晏子/春秋)魯朱家所藏活豪士以百數¶
其餘庸人不可勝言然終不伐其能飲其徳諸所常施¶
惟恐見之賑之不贍先從貧賤起専趨人之急甚已之¶
私(史游/俠傳)且緩急人所有夫一旦有急叩門不以親為解¶
不已在亡為辭天下所望者獨季心劇孟耳(史袁/盎傳)魏齊¶
窮抵虞卿棄相印與魏齊偕亡至魏(通鑑/周紀)以公子之髙¶
<pb:KR3k0025_WYG_048-31b>¶
誼能急人之困也(同/上)趙午等謀反覺詔捕趙王及羣臣¶
趙有敢隨王罪三族惟田叔孟野等十餘人赭衣自髠¶
鉗隨王至長安趙王敖事白得出(白明也西/漢田叔傳)趙相虞卿¶
棄國捐君以周窮交魏齊之厄信陵無忌竊符矯命戮¶
將専師以赴平原之急(漢武/帝紀)樓䕶有故人吕公無子歸¶
䕶託身䕶與吕公妻及吕嫗同食䕶妻子頗厭吕公䕶¶
聞之流涕責子曰吕公以窮老付託於我義所當奉遂¶
養吕公終身(西/漢)張儉為中常侍侯覽所怨刋章捕儉與¶
<pb:KR3k0025_WYG_048-32a>¶
孔融兄褒有舊亡抵於褒不遇融曰兄雖在外吾獨不¶
能為君主乎因留舎之後事泄收褒融送獄二人未知¶
所坐融曰保納舎藏者融也當坐之褒曰彼來求我非¶
弟之故請甘坐其吏問其母母曰家事任長妾當其辜¶
一門爭死詔竟坐褒(孔融/傳)朱震收葬陳蕃尸匿其子逸¶
事覺繫獄合門桎梏震受考掠誓死不言逸由是得免¶
(漢靈/帝紀)馬援曰杜季良好義憂人之憂樂人之樂(馬援/傳)度尚¶
八人世謂八厨言能以財救人者也(黨錮/傳序)陳重在郎署¶
<pb:KR3k0025_WYG_048-32b>¶
有郎負息錢數十萬債主日至煎求無已重乃宻以錢¶
代還(謝承東/漢書)太史慈母謂慈曰汝與孔北海未嘗相見¶
至汝行後贍恤殷勤過於故舊(時慈避事之遼/東三國吳志)魯肅散¶
財甚得鄉邑忻心周瑜求糧肅家有兩囷米各三千斛¶
肅乃指一囷與瑜(同/上)范叔孫周窮濟急鄉曲貴其義行¶
無有呼其名者(宋/書)¶
集髙義驅今古(老/杜)人以義來我以心許褰裳赴急不避¶
寒暑(栁/文)振髙義於流俗之外合大度於古人之中(同/上)中¶
<pb:KR3k0025_WYG_048-33a>¶
山劉夢得禹錫在遣中當詣播州子厚泣曰播州非人¶
居而夢得親在吾不忍夢得之窮無辭以白其大人且¶
萬無母子俱往理請於朝將拜䟽願以柳易播雖重得¶
罪死不恨適有以夢得事白上者夢得於是改刺連州¶
(韓文栁子/厚墓志銘)范仲淹以言事貶方治黨人甚急公獨扶病¶
率子弟餞于東門留連數日大臣有以讓公曰何苦自¶
陷朋黨公曰范公天下賢者某何敢望之若得為黨人¶
公之賜某厚矣(歐公撰士/質墓志)范仲淹貶饒州諫官不肯言¶
<pb:KR3k0025_WYG_048-33b>¶
尹師魯上書言仲淹臣之師友願得俱貶(歐公撰尹/師魯墓志)¶
　　　睦族¶
經惇叙九族(書/)以親九族九族既睦(堯/典)尊祖故敬宗敬¶
宗所以尊祖禰也(記/)君子篤於親(語/)¶
史孔奮篤於骨肉(漢/記)¶
集畢諴既貴所得俸禄養䕶宗屬之乏無間　韋繩撫¶
養宗屬孤㓜無異情(並六/帖)范文正公曰富貴而不恤宗¶
族異日何以見祖宗於地下¶
<pb:KR3k0025_WYG_048-34a>¶
　　　情愛¶
經夫知保抱攜持厥婦子(書/)嫁女之家三夜不息燭思¶
相離也(記曽/子問)凡生天地之間者有血氣之屬必有知有¶
知之屬莫不知愛其類今視夫鳥獸則失喪其羣匹越¶
月踰時則必反巡過其故鄉翔回焉鳴號焉蹢躅焉踟¶
蹰焉然後乃能去之小者至於燕雀猶有啁噍之頃焉¶
然後乃能去之故有血氣之屬者莫智於人故人於其¶
親也至死不窮(記/)子生三年然後免於父母之懐　父¶
<pb:KR3k0025_WYG_048-34b>¶
母惟其疾之憂(並/語)¶
子父子主恩　古者易子而教之父子之間不責善(並/孟)¶
史晉師伐齊范文子後入武子曰無為吾望爾也夫(左/)¶
左師觸龍見太后曰老臣賤息舒祺最少臣竊憐之願¶
補黑衣之闕后曰丈夫亦愛少子乎對曰甚於婦人又¶
曰父母愛子則為之計深逺(史記趙/世家)骨肉至親敵吾一¶
體(戾太/子)張禹曰臣四兒一女愛女甚於愛男(西/漢)楊彪子¶
為操所殺操見彪曰何瘦彪曰猶懐老牛䑛犢之愛(東/漢)¶
<pb:KR3k0025_WYG_048-35a>¶
(本/傳)恩情天至(東漢馬/后記)母子慈愛始終無纎芥之間(漢明/帝)¶
衛玠多病體羸母常禁其語(晉書/本傳)父之於子當愛之如¶
一(晉/紀)王述子坦之雖長猶抱置膝上(晉書/本傳)王衍曰情之¶
所鍾正在吾輩　荀羨年七嵗其父愛之常置羨於膝¶
上(並同/上)王羲之率諸子抱弱孫一味之甘割而分之以¶
娛目前(晉/書)王曇嘗與兄弟集㑹子孫任其戱適僧達跳¶
下地作彪子僧䖍累十愽棊既不墜落亦不重作僧綽¶
採蠟珠為鳳凰僧達奪取打壊亦不復惜(南/史)上謂岑文¶
<pb:KR3k0025_WYG_048-35b>¶
本曰卿弟過爾交結恐為卿累朕欲出為外官何如文¶
本泣曰臣弟少孤老母特所鍾愛未常信宿離左右今¶
遣出外母必憔悴儻無此弟亦無老母矣(唐太/宗紀)上曰安¶
有子倒懸而父不為之解哉(周世/宗紀)端午日肅宗召見山¶
人李唐帝方擁㓜女顧唐曰我念之無怪也(肅宗張/后傳)李¶
賀母探囊中見所書詩多即怒曰是兒欲嘔出心乃已¶
耳(唐/書)王孫賈年十五母曰汝朝出而晚來則吾倚門而¶
望汝暮出而不還則吾倚閭而望(戰國/䇿)¶
<pb:KR3k0025_WYG_048-36a>¶
集父母與子雖肝腸腐爛為其掩蔽不欲使鄉黨聞其¶
罪過(魏文帝/文集)驕兒不離膝　生還對童稚似欲忘饑渴¶
問事競挽鬚誰能即嗔喝(並杜/甫)驕女未絶乳念之不能¶
忘忽如在我前耳若聞啼聲(韓退/之)今人適數百里出門¶
惘惘有離别可憐之色持被入直三省丁寜顧婢子語¶
刺刺不能休　昵昵兒女語恩怨相爾汝(並韓/文)愛流成海¶
情塵為岳(頭陀/寺碑)雖割慈而不言終藴結乎中腸　人非¶
木石皆有情(白樂/天)緣情生衆累(韋應/物)猛虎恣殺暴未嘗¶
<pb:KR3k0025_WYG_048-36b>¶
嚙妻兒(唐/文)虎豹不食子(臨川/集)¶
　　　念舊¶
子楚昭王與吳戰軍敗走昭王亡其踦屨已行三十步¶
復還取之左右曰大王何惜於此昭王曰楚國雖貧豈¶
無此一踦屨哉吾悲與之偕出而不與偕反於是楚俗¶
無相棄者(賈/子)¶
史綈袍戀戀有故人意(史范/睢傳)上還過沛故人父老諸父¶
母弟設酒道舊故為笑樂酒酣上自為歌起舞慷慨傷¶
<pb:KR3k0025_WYG_048-37a>¶
懐泣數行下謂沛父兄曰遊子悲故鄉(漢高/帝紀)樓護有故¶
人吕公無子歸護託身護與吕公妻及吕嫗同食護妻¶
子頗厭吕公護聞之流涕責子曰吕公以窮老付託於¶
我義所當奉遂養吕公終身(西/漢)馮異自長安入朝帝謂¶
公卿曰是我起兵時主簿也為吾披荆棘定關中既罷¶
賜珍寳錢帛詔曰倉卒蕪蔞亭豆粥滹沱河麥飯厚意¶
乆不報(漢光/武紀)帝幸章陵修園廟祠舊宅觀田廬置酒作¶
樂賞賜時宗室諸母因酣悅相與語曰文叔少時謹信¶
<pb:KR3k0025_WYG_048-37b>¶
與人不欵曲惟直柔耳今乃能如此(漢光/武紀)仲尼不失舊¶
於原壤(東漢朱/穆傳)何晏遷侍中主選曹宿與有舊者多擢¶
用之(魏志/本傳)孫權欲斬蘇飛甘寜為權言飛疇昔舊恩寜¶
不值飛固已捐軀於溝&KR0676;不得致命於麾下今知罪當¶
夷戮特從将軍乞其首領權感其言謂曰今為君置之¶
(漢獻/帝)唐文宗云故笏乃今甘棠(唐書魏/謩傳)上曰昔漢光武¶
與嚴子陵共寢子陵加足於帝腹今諸公皆名德舊齒¶
平生親友宿昔之歡何可忘也(唐髙/祖紀)唐公踐天子位多¶
<pb:KR3k0025_WYG_048-38a>¶
引貴臣共榻劉文靜諫帝曰我雖應天受命宿昔之好¶
何可忘(唐/書)安重誨諷馮道趙鳳奏縱阿失守宜加罪上¶
曰朕昔為少校家貧賴此小兒拾馬糞自贍以至今日¶
為天子曽不能庇之耶(通鑑/本傳)上命起居舎人魏謩獻其¶
祖文正公笏鄭覃曰在人不在笏上曰亦甘棠之比也¶
(唐文/宗)漢宣帝詔求㣲時故劒大臣知指白立許婕妤為¶
皇后¶
傳記孔子出遊有婦人哭甚哀問之婦人曰刈蓍薪亡¶
<pb:KR3k0025_WYG_048-38b>¶
吾簮是以哀也非傷亡簮不忘故也(韓詩/外傳)無忘半面(記/室)¶
(新/書)¶
集漢江之君悲其墜屨少原之婦哭其亡簮(選演/連珠)留簮¶
屨之舊愍降帷蓋之餘矜(栁僕射讓/光祿表)念我一朝意遺我¶
千載恩(元稹/集)秋涼捲朝簟春暖撤夜衾雖是無情物欲¶
别尚沉吟(白侍/郎)曽經爛熳三年着欲棄空箱似少恩(白/𫝊)¶
(集/)冦萊公寢處一青幃二十餘年時有破壊益命補葺¶
有靳之笑答曰不忍處之乆而以敝棄也(遺/事)¶
<pb:KR3k0025_WYG_048-39a>¶
　　　崇篤¶
經親親以睦不遺故舊(詩/)睦於父母之黨(記/)親者無失¶
其為親也故者無失其為故也(檀/弓)君子篤於親(語/)¶
傳記惠顧先君之好照臨敝邑鎮撫其社稷(左/)杜甫依¶
嚴武於劒南武以世舊待甫甚善(唐書杜/甫傳)李晟篤於義¶
隆于故舊　劉仁軌雖貴顯不自矜踞接故舊如布衣時¶
　岑文本生平故人雖羈賤必鈞禮(並唐/書)¶
集許允之為吏部多用鄉黨里人(記室/新書)綢繆之㫖有同¶
<pb:KR3k0025_WYG_048-39b>¶
骨肉(文選盧/子諒書)尹洙與狄青同經略招討事洙以貶死厚¶
恤其家(墓/志)韓公少善尹師魯師以貶死其子朴方襁褓¶
既長公聞於朝命以官薦為屬教育之如子弟(聞見/錄)歐¶
公平生篤於朋友如尹師魯梅聖俞孫明復既卒其家¶
貧公力經營之使皆得以自給又表其子於朝悉祿以¶
官(墓/志)吳奎初與鄉人王彭年善彭年客死於京師奎使¶
長子理喪事周恤其家嫁二女焉(吳奎/墓志)¶
　　　無情¶
<pb:KR3k0025_WYG_048-40a>¶
經于父不能字厥子乃疾厥子　于弟弗念天顯乃弗¶
克恭厥兄兄亦不念鞠子哀大不友于弟(並/書)亦有兄弟¶
不可以據薄言往愬逢彼之怒　乃如之人兮誓不相¶
好乃如之人兮德音無良　不我能慉反以我為讎兄¶
弟不知咥其笑矣　角弓父兄刺幽王也不親九族骨¶
肉相怨(並/詩)不能晏樂同姓親睦九族　宰我問三年之¶
喪期已乆矣君子三年不為禮禮必壊三年不為樂樂¶
必崩舊穀既没新穀既升鑽燧改火期可已矣子曰食¶
<pb:KR3k0025_WYG_048-40b>¶
夫稻衣夫錦於女安乎曰安(語/)¶
子魏人有東門吳者年四十有一子喪子而不憂其相¶
室曰公之愛子也天下無有今子死不憂何也東門吳¶
曰吾當無子之時不憂今子死乃與向無子同又奚憂¶
焉(列/子)於所厚者薄無所不薄也(孟/)為人父而㩁其子縱¶
利如子何(揚子/寡見)秦人父子兄弟無父兄之恩箕踞反目¶
有若禽獸(賈/誼)¶
史居喪而不哀在慼而有嘉容　晉叔向曰魯公室其¶
<pb:KR3k0025_WYG_048-41a>¶
卑乎(並/左)一斗粟尚可舂一尺布尚可縫兄弟二人不相¶
容(淮南/王傳)薄骨肉之恩(西/漢)借父耰鋤慮有德色母取箕箒¶
立而誶語(西漢賈/誼傳)司徒袁隗欲為從女求婚見王允嘆¶
曰得婿如是足也允聞而黜其妻(漢桓/帝紀)初晉髙祖司馬¶
懿辭以風痺不能起居曝書遇雨髙祖起收書家唯一¶
婢見之張后懼言語泄漏乃手殺之而自執爨焉帝由¶
是重之其後桓夫人有寵后罕得見帝疾后省病帝曰¶
老物可憎何煩出也后慙不食之子亦不食帝謂人曰¶
<pb:KR3k0025_WYG_048-41b>¶
老物不足惜慮困我好兒耳(晉/書)姜維自魏詣蜀與母相¶
離失後得母書令求當歸維曰良田百頃不在一畝但¶
有逺志不在當歸也(三國志/本傳)骨肉恩薄(北史蘇/綽傳)晉王劉¶
夫人最有寵父聞其貴詣魏宫謁夫人夫人方與諸夫¶
人爭寵門地相髙恥其家寒㣲大笑曰妾去鄉時略可¶
記憶妾父不幸死亂兵妾守屍哭之而去今何物田舎¶
翁敢至此命笞劉叟于宫門(後漢梁/均王)王戎儉恡其從子¶
婚與一單衣裁後更責之戎女適裴氏貸錢數萬女歸¶
<pb:KR3k0025_WYG_048-42a>¶
寜戎色不説女還錢乃懌(世/説)既彰尋斧之醜豈慙尺布¶
之謡(六/帖)魏文帝令東阿王作詩七步不成當行法即應¶
聲為詩曰煑豆燃豆萁冽豆取其汁萁在豆下燃豆在¶
釡中泣本自同根生相煎何太急帝深有慙色(世/説)¶
集自昔把臂之英金蘭之友曽無羊舌下泣之仁寜慕¶
郈成分宅之德(劉孝標廣/絶交論)視若游塵遇同土梗莫肯費¶
其半菽罕有落其一毛(同/上)同胞之徒無所容居(答客/難)昔¶
我同門友髙舉振六翮不念攜手好棄我如遺跡(古/詩)綈¶
<pb:KR3k0025_WYG_048-42b>¶
袍匪舊白首如新(駱賓/王)忘情於骨肉是殆於恩也忘情¶
於朋友是殆於義也(栁文冕/論書)骨肉且相薄它人安得忠¶
(元微/之集)餓虎不食子人無骨肉恩(孟東/野)故當結以信親當¶
結以私親故且不保人誰信汝為(韓/文)¶
　　　樂施¶
經積而能散(記/)分散者仁之施也(儒/行)¶
子分人以財謂之惠(孟/)樂分施而恥積藏(荀大/畧)¶
史欒懐子好施士多歸之　凡公子公孫之無祿者私¶
<pb:KR3k0025_WYG_048-43a>¶
分之邑國之貧約孤寡者私與之粟(並/左)愛施者仁之端¶
(史/記)魏成食祿千鍾什九在外什一在内(史魏/世家)范蠡之陶¶
為朱公十九年之中三致千金再分散與貧交疏昆弟¶
(史貨殖/記傳)李陵與士大夫絶甘分少(西/漢)原涉身衣服車馬¶
纔具妻子内困専以振施貧窮赴人之急為務(西漢/本傳)初¶
百姓饑荒張儉資計差温乃傾竭財産與邑里共之賴¶
其存者以百數(後漢/本傳)馬援少年處田牧至有牛馬羊數¶
千頭榖萬斛既而嘆曰凡植財産貴其能施賑也否則¶
<pb:KR3k0025_WYG_048-43b>¶
守錢虜耳乃盡散以頒昆弟故舊(東漢馬/援傳)魯肅大散貨¶
賂甚得鄉邑忻心(吳/志)范叔孫周窮濟急鄉曲貴其義行¶
(宋/書)尚書令符雅為人樂施乞人填門嘗曰天下物何常¶
吾今富後日貧耳忽一人不施則意不泰(後秦/書)樊重假¶
貸人間數百萬臨終遺令焚削文契債家皆慙爭往償¶
之諸子從勑竟不受(晉陽/秋)梁商嘗曰多藏厚亡為子孫¶
累每租奉到及兩京賞賜便置中門外未嘗入藏悉分¶
與昆弟中外(東觀/漢紀)¶
<pb:KR3k0025_WYG_048-44a>¶
集飫飽其義(陳子/昻集)薄倖不自貴傾家共人費(劉長/卿)出貨¶
利猶棄粃粺(栁/文)¶
　　　小惠¶
經屯其膏施未光也(易/)¶
子絜瓶丐水執罐求火而人不恡(劉/子)子産聴鄭國之政¶
以其乗輿濟人於溱洧(孟/)¶
史魯莊公曰衣食所以安弗敢専也必以分人曹劌曰¶
小惠未徧民弗從也(左/)¶
<pb:KR3k0025_WYG_048-44b>¶
　　　鄙吝¶
子楊子取為我拔一毛而利天下不為也(孟/)纎吝者義¶
之蠧也(文中子/魏相篇)數粒而炊折薪而爨非茍為艱難由性¶
偏恡而細碎也(列/子)¶
史不分孤寡不恤窮匱(左/)家富萬金門下不見一賢者¶
(史孟嘗/君傳)瘉於纎嗇(西漢貨殖傳顔師古/曰纎細也嗇恡也)魯人儉嗇而丙¶
氏尤甚周人既纎而師史尤甚(西漢貨/殖傳)社門不通水火¶
(西漢孫寳傳注謂雖/隣伍亦不往來也)吝江河之流不以濯舟船之畔惜¶
<pb:KR3k0025_WYG_048-45a>¶
東壁之光不以寓貧婦之目(東漢夏/侯湛傳)寜見朽貫千萬而¶
不忍貸人一錢情知積粟腐倉而不忍貸人一粒骨肉¶
怨望於家細人謗讟於道(東漢王/符傳)馬援曰凡植財産貴¶
其能施賑也否則守錢虜矣(東漢/本傳)曹洪家富而性吝嗇¶
(魏明/帝紀)王戎家有好李賣之恐有得種常鑚其核(晉/紀)和嶠¶
富擬王者而至吝人謂之有錢癖(晉書/本傳)王戎性貪吝田¶
園徧天下每自執牙籌晝夜㑹計常若不足(晉惠/帝紀)為人¶
父母而吝其醯醢富有羣生𣙜其一物(梁髙/祖紀)韋莊性慳¶
<pb:KR3k0025_WYG_048-45b>¶
數米而炊秤薪而㸑(唐/書)吏部侍郎張允家貲以萬計而¶
性吝雖妻亦不之委常自繫衆鑰於衣下行如環珮(周/太)¶
(祖/紀)¶
傳記王戎儉&KR0532;其從子婚與一單衣裁後更責之戎女¶
適裴氏貸錢數萬歸寜戎色不説女還錢乃懌(世/説)¶
集酒庫封瓶生綠苔(白樂/天)愚者愛惜費但為後世&KR0339;(古/詩)¶
　　　隘陋¶
經苦節不可貞(易卦節注為節過/苦則物不能堪也)儉不中禮(詩/序)晏平仲¶
<pb:KR3k0025_WYG_048-46a>¶
祀其先人豚肩不掩豆澣衣濯冠以朝君子以為隘矣¶
(記禮/運)¶
　　　力量¶
經君子以厚徳載物(易/)大車以載積中不敗也(大/有)地之¶
廣厚載華嶽而不重振河海而不洩(記/)¶
子天不能死地不能埋桀跖之世不能汙非大儒莫之¶
能立　天下者至重也非至重莫之能任(並/茍)¶
傳記王嘉為丞相數言不宜封董賢上怒召丞相詣廷¶
<pb:KR3k0025_WYG_048-46b>¶
尉詔獄掾吏涕泣共和藥進嘉引藥盂擊地謂官屬曰¶
丞相幸得備位三公負國伏刑都市以示萬衆豈兒女¶
子耶何謂咀藥而死嘉出見使者受詔(西漢/本傳)苻堅衆號¶
百萬次淝水謝𤣥入問計謝安無懼色方與客圍碁遊¶
陟至夜乃還(晉/書)確乎不動如棟處屋如骨在身(隋書房/彦謙傳)¶
張公論事有回天之力(唐書張/元素傳)¶
集昔澹臺子羽齎千金之璧渡河陽侯波起兩蛟挾舟¶
子羽曰吾可以義求不可以威刼操劒斬蛟蛟死波休¶
<pb:KR3k0025_WYG_048-47a>¶
乃投璧於河三投而輒躍乃毁璧而去示無&KR2719;意(水經/注)¶
斡坤軸撼乾樞鼓元氣而雷域中騰百川而雨天下¶
功參造化道恊先天　天地之内指麾無前　屹屹中¶
立為天一柱　雷崩山谷貔虎頓伏颷倒溟波鯨鯢蹉¶
跎　長轡利䇿横制宇宙　據長河如指盃擘太華若¶
破塊　㫁鼇補天　大與地角壯與天勍　横流之中¶
一斥而定　乾坤為之坱軋河嶽為之震蕩(並唐/文粹)障百¶
川而東之回狂瀾於既倒(韓/文)鼇怒則蹴翻五嶽鯨擊則¶
<pb:KR3k0025_WYG_048-47b>¶
掉破百川(皮日/休)韓魏公知北都有獻二玉杯公答以百¶
金乃開宴召延貴客特設一棹致杯其上將酌酒遍勸¶
坐客俄為吏誤觸棹倒玉杯俱碎坐皆失色吏伏待罪¶
公神色不動曰玉杯破亦自有時汝誤也非故也何罪¶
之有(劉斧翰/府名談)韓魏公鎮相州祀宣尼齋夜宿省偷兒入¶
室挺刃曰不能自濟求濟於公公曰几上器具可直百¶
千盡以與汝偷兒曰願得公首以獻西人公即引頸偷¶
兒稽顙曰以公量過人欲來試公几上之物已荷公賜¶
<pb:KR3k0025_WYG_048-48a>¶
願無泄也公曰諾終不以語人其後為盜者以他事坐¶
罪當死於市中備言其事曰慮吾死後惜公之遺徳不¶
傳於世也(遯齋/閒覽)冦準在澶淵每夕與楊億飲博歌謳諧¶
謔歡呼常達旦或就寢則鼻息如雷上使人視之喜曰¶
得渠如此吾復何憂(五朝/信行)冦萊公之貶雷州也丁謂遣¶
中使齎勑往授之公方與郡官飲上下皆惶恐公神色¶
自若使人謂之曰朝廷若賜準死願見勑書公乃從錄¶
事借綠衫着之拜受於庭升階復飲至暮而罷(記/問)臨大¶
<pb:KR3k0025_WYG_048-48b>¶
事決大議垂紳正笏不動聲色而措天下於泰山之安¶
(歐公傳韓魏/公晝錦堂記)孤舟倒江河赤手攬犀象(坡/)萬牛挽不前¶
公乃獨力扛　倒海取明月(並黄/魯直)¶
　　　鎮定大事¶
子魯燒積澤天北風火南向恐燒國哀公自将衆趨救¶
火人人盡逐獸而火不救及仲尼下令曰不救火而逐¶
獸者比入禁之罪令下未徧火遂救矣(韓非/子)¶
史吕太后立諸吕為王陳平偽聴之及太后崩平與太¶
<pb:KR3k0025_WYG_048-49a>¶
尉勃合謀卒誅諸吕(史陳平/本傳)不易太子者留侯招此四¶
人之力也(留侯/本傳)上欲廢太子吕后恐良曰上有所不能¶
致之者四人令太子為書固請太子迎此四人至上置¶
酒太子侍四人者從太子上怪問四人前對曰聞太子¶
仁孝恭敬愛士天下莫不延頸願為太子死者故臣等¶
來上曰願公等卒調護太子上召戚姬曰我欲易之四¶
人為之輔羽翼已成難動搖矣(西漢張/良傳)上居南宫見諸¶
將偶語以問張良對曰陛下與此屬共取天下而所封¶
<pb:KR3k0025_WYG_048-49b>¶
皆故人所誅皆仇怨今恐以過失及誅故相聚謀反耳¶
上曰奈何良曰取上素所不快計羣臣所共知最甚者¶
一人先封以示羣臣上封雍齒羣臣皆喜曰雍齒且侯¶
吾屬亡患耳(初雍齒不欲屬/沛公沛公怨齒)田延年前離席按劒曰先¶
帝屬將軍以㓜孤寄將軍以天下以將軍忠賢能安劉¶
氏也今羣臣鼎沸社稷將傾且漢之傳諡帝為孝者以¶
長有天下令宗廟血食也如漢家絶祀將軍雖死何面¶
目見先帝於地下乎今日之議不得旋踵羣臣後應者¶
<pb:KR3k0025_WYG_048-50a>¶
請劒斬之(漢宣/帝紀)關内大雨四十餘日京師民相驚言大¶
水至百姓奔走大將軍鳳以為太后與上及後宫可御¶
船令吏民上長安城以避水王商獨曰何因當有大水¶
暴至此必訛言也有頃長安中趙定問之果訛言鳳大¶
慙自恨失言(漢成/帝)卧赤子天下之上而安朝委裘而能¶
天下不亂(賈誼/傳)變所欲為易於反掌安於泰山(枚乗/傳)太¶
子幸酒樂燕上不以為能有意欲以山陽為嗣上間¶
獨寢時史丹直入卧内頓首伏青蒲上涕泣言曰道路¶
<pb:KR3k0025_WYG_048-50b>¶
流言以為太子有動摇之議臣願先賜死以示羣臣太¶
子由是遂定為嗣(漢元帝紀灼曰幸酒/好酒也樂燕沈讌也)王郎起光武馳¶
至下曲陽傳聞王郎兵在後從者恐及至滹沱河還白¶
河水流澌無船不可渡官屬大懼光武令王霸往視之¶
霸恐驚衆欲且前阻水還即詭曰氷堅可渡官屬皆喜¶
光武笑曰候吏果妄語也遂前北至河河氷亦合乃令¶
霸護渡未畢數騎而氷解光武謂霸曰安吾衆得濟免¶
者卿之力也(東漢/本紀)誅王郎收文書得吏人與郎交關謗¶
<pb:KR3k0025_WYG_048-51a>¶
毁者數千章光武不省㑹諸將軍燒之令反側子自安¶
(同/上)初陸遜為大都督諸將或討逆時舊將或公室貴戚¶
各自矜恃不相聴從遜按劒曰諸軍並荷國恩當相輯¶
睦共剪此虜上報所受而不相順何也僕雖書生受命¶
主上國家所以屈諸君使相承望若以僕尺寸可稱能¶
忍辱負重故也各任其事豈復得辭軍令有常不可犯¶
也及至破備計多出遜諸將乃服(三國魏/文帝紀)蔣琬為尚書¶
時新喪元師琬出類拔萃處羣僚之右既無戚容又無¶
<pb:KR3k0025_WYG_048-51b>¶
喜色神守舉止有如平日由是衆望漸服(魏明/帝紀)桓温入¶
赴山陵止新亭大陳兵衛將移晉室恐謝安及王坦之¶
欲於坐害之安從容就席坐定謂曰安聞之諸侯有道¶
守在四隣明公何須壁後置人耶温笑曰正自不能不¶
爾遂笑語移日　苻堅百萬之衆已瞰吳江桓温九¶
五之心將移晉鼎衣冠易慮逺邇萌心從容而杜姦謀¶
宴衎而清羣冦(並謝安/本傳)慕容根言於燕王暐曰太宰太¶
傅將謀不軌臣請帥禁兵以誅之可定渾氏將從之暐¶
<pb:KR3k0025_WYG_048-52a>¶
曰二公國之親賢先帝選之託以孤&KR0276;必不肯爾安知¶
非太師欲為亂也乃止(晉海/西公)燕新遭大喪内外恟懼大¶
宰恪舉止如常人不見其有憂色每出一人步從或說¶
以宜自嚴備恪曰人情方懼當安定以鎮之奈何復自¶
驚擾衆將何仰由是人心稍定　帝崩羣臣未敢立嗣¶
或曰當須大司馬處分王彪之曰天子崩太子代立大¶
司馬何容得異(並同/上)魏有新徙勑勒千餘家苦於將吏¶
期以草生牛馬肥亡歸漠北劉潔安原奏請徙之河西¶
<pb:KR3k0025_WYG_048-52b>¶
魏王曰此曹習俗放散日乆譬如囿中之鹿急則奔突¶
緩則自定吾區處自有道不煩徙也(宋太/祖)後周文帝崩¶
孝閔帝尚㓜中山公護雖受顧命而名位卑下羣公各¶
圖執政護深憂之宻訪於謹謹曰夙蒙丞相殊眷今日¶
必以死爭之若對衆定䇿公必不得讓明日羣臣㑹議¶
謹曰昔帝室傾危丞相志存匡救今上天降禍奄棄百¶
僚嗣子雖㓜而中山公親則猶子兼受顧託軍國大事¶
理須歸之辭色抗勵衆皆悚動護曰此是家事護何敢¶
<pb:KR3k0025_WYG_048-53a>¶
有辭謹暨周文等夷護每申禮敬至是謹乃言曰公若¶
統理軍國謹等便有所依遂再拜羣公迫於謹亦拜衆¶
議始定(北史于/謹本傳)或説上曰突厥所以屢冦關中者子女¶
玉帛皆在長安故也若徙長安而不都則突厥自息矣¶
上以為然遣中書侍郎宇文士及踰南山至樊鄧擇可¶
居之地將徙都之太子建成齊王元吉裴度各皆賛成¶
其䇿秦王世民諫曰邉隅為患自古有之陛下以聖武¶
龍興光宅中夏精兵百萬所征無敵奈何以突厥擾邉¶
<pb:KR3k0025_WYG_048-53b>¶
遽遷都以避之貽四海之羞為萬世之笑乎乃止(唐髙/祖紀)¶
馮盎本北燕人以軍功進總管或告盎叛太宗詔發兵¶
討之魏徴諫曰當懐之以徳帝乃遣韋叔諧諭盎盎遣¶
子智戴入侍帝曰徴一言賢如十萬衆(唐/書)上謂侍臣曰¶
術者言五日中當有急兵入宫卿等為朕備之張説曰¶
此必䜛人欲離間東宫願陛下使太子監國則流言自¶
息矣(唐𤣥/宗)民間訛言上採擇女子以充掖庭上聞之令¶
有司具牛車於崇明門自選後宫無用者載還其家敕¶
<pb:KR3k0025_WYG_048-54a>¶
曰燕寢之内尚令罷遣閭閻之間自可知悉(同/上)郭晞在¶
邠州縱士卒為暴節度使白孝徳患之段秀實自請補¶
都虞候既署一月晞軍士十七人入市取酒以刀刺酒¶
翁壊釀器秀實列卒取十七人首注槊上植市門晞一¶
營大譟盡甲孝徳恐召秀實曰奈何秀實曰無傷也請¶
往解之孝徳使數十人從行秀實盡辭去請老躄者一¶
人持馬至晞門下甲者出秀實笑且入曰殺一老卒何¶
甲也吾戴吾頭來矣甲者愕因諭曰常侍負若屬耶副¶
<pb:KR3k0025_WYG_048-54b>¶
元帥負若屬耶奈何欲以亂敗郭氏晞出秀實讓之曰¶
副元帥勲塞天地當念始終今常侍恣卒為暴行且致¶
亂亂則罪及副元帥亂由常侍出然則郭氏功名其存¶
者幾何言未畢晞再拜曰公幸教晞以道恩甚大敢不¶
從命顧叱左右皆解甲散還大伍中敢譁者死　回紇¶
吐蕃合兵圍涇陽郭子儀曰今衆寡不敵難以力勝昔¶
與回紇契約甚厚不若挺身往説之可不戰而下也遂¶
與數騎開門而出使人傳呼曰令公來回紇大驚其大¶
<pb:KR3k0025_WYG_048-55a>¶
帥藥葛羅執弓貫矢立於陣前子儀免胄釋甲投鎗而¶
進回紇諸酋長相顧曰是也皆下馬羅拜藥葛羅曰懐¶
恩欺我言天可汗已晏駕令公亦捐舘中國無主我是¶
以敢與之來今天可汗在上都令公復總兵於此懐恩¶
又為天所殺我曹豈肯與公戰乎　涇州王童之謀作¶
亂期以辛酉旦警嚴而發前夕有告之者段秀實陽召¶
掌漏者怒之以其失節令每更來白輒延之數刻遂四¶
更而曙童之不果發　容管經畧使王翊為河中少尹¶
<pb:KR3k0025_WYG_048-55b>¶
知府事部將凌正暴横翊抑之焉其徒乗夜作亂翊知¶
之故縮漏數刻以差其期賊驚潰走(並唐/代宗)裴度平章中¶
書失印度自如左右白復如故處得印度不應或問其¶
故曰此必吏人盜之以印書劵耳急之則投水火緩之¶
則復還故處人服其識量(通/鑑)訛言有冦士民驚譟縱横¶
走塵埃四起兩省諸司官聞之皆奔走今力固不敵至¶
諴感神況虜乎諸將請選鐡騎五百為衛子儀曰適足¶
為害也即傳呼曰令公來虜初疑持滿注矢以待之子¶
<pb:KR3k0025_WYG_048-56a>¶
儀以數十騎徐出免胄而勞之曰安乎乆同忠義何至¶
於是回紇皆舍兵下馬齊拜曰果吾父也子儀召其首¶
領各飲以酒與之羅錦勸言如初乃遣首領入朝(舊唐/書本)¶
(傳/)陜虢都知兵馬使逹奚抱暉鴆殺節度使張勸代總¶
軍務上謂李泌曰不得不煩卿往以泌為陜虢都防禦¶
水陸運使上欲以神䇿軍送泌之官問須幾何人對曰¶
臣請以單騎入之上曰單騎如何可入對曰陜城之人¶
不實逆命此特抱暉為惡耳若以大兵臨之彼閉壘走¶
<pb:KR3k0025_WYG_048-56b>¶
矣臣今單車騎抵其近郊彼舉大兵則非敵若遣小校¶
來殺臣未必不更為臣用也上曰朕方大用卿寜失陜¶
州不可失卿對曰他人必不能入泌見陜州進奏官及¶
將吏在長安者語之曰主上以陜虢饑故不受泌節而¶
領運使欲令督江淮米以賑之耳陜州行營在夏縣若¶
抱暉可用當使將之有功則賜旌節矣抱暉覘者馳告¶
之抱暉稍安因疾驅而前抱暉不使將佐出迎惟偵者¶
相繼泌宿曲沃將佐不俟抱暉之命來迎抱暉亦出謁¶
<pb:KR3k0025_WYG_048-57a>¶
泌稱其攝事保完城隍之功入城視事由是反側者皆¶
自安抱暉遂亡命不知所之(唐徳/宗)張從賓引兵入洛陽¶
從官在大梁者無不悚懼獨桑維翰從容指畫軍事神¶
色自若接對賓客不改常度衆心差安(五代晉/髙紀)東山謝¶
安石談笑靜胡沙(李太/白)京師訛言冦至鄭覃李石在中¶
書顧吏卒稍逃去覃謂石曰耳目頗異宜且出避之石¶
曰宰相位尊望重人心所屬不可輕也今事虛實未可¶
知堅坐鎮之庶幾可定若丞相亦走則中外亂矣且果¶
<pb:KR3k0025_WYG_048-57b>¶
有禍亂避之亦不免覃然之坐視文案自若左金吾大¶
將軍陳君賞率其衆立望仙門下謂勑使曰賊至閉門¶
未晩請徐觀其變不宜示弱至脯後乃定是日非石與¶
君賞鎮之京師幾再亂矣(唐文/宗)¶
傳記錢鏐封吳越王役大興士卒嗟怨或夜書府門曰¶
没了期没了期修城纔了又開池鏐出見之命吏書曰¶
没了期没了期春衣纔罷又冬衣嗟怨頓息(陶/岳)¶
集眉如松雪齊四皓調笑可以安儲皇(李太/白)以忠義感¶
<pb:KR3k0025_WYG_048-58a>¶
脅從之伍以含洪安反側之徒(劉賓/客)天步艱難海内崩¶
離六合恟然一言安之(劉長/卿)洒掃垢汙以為萬世安(杜/牧)¶
(之/)有妄言南詔欲來冦蜀蜀守調兵築城民大驚擾朝¶
廷聞之詔張文定公移鎮西蜀公言此必妄也當以靜¶
鎮之入境下令曰冦來吾自當之妄言者斬悉歸所調¶
兵罷築城之役㑹上元觀燈城門皆通夕不閉蜀遂大¶
安(東坡撰/公墓志)如漢汲黯蕭望之李固吳張昭唐魏鄭公狄¶
仁傑皆以身狥義招之不來麾之不去正色而立于朝¶
<pb:KR3k0025_WYG_048-58b>¶
則豺狼狸狐自相吞噬故能消禍於未形救危於將亡¶
(王元之/畫像賛)張乖崖守成都兵火之餘人懐反側一日合軍¶
旅大閱始出衆遂嵩呼者三乖崖亦下馬東北望而三¶
呼復攬轡行衆不敢讙(王清臣/塵史)¶
　　　處事閒暇¶
史晉伐齊州綽門于東閭左驂迫還于門中以枚數闔¶
(左襄十八年/注云示不恐)吳楚兵乏糧饑欲退數挑戰終不出夜軍¶
中驚内相攻擊擾亂至於帳下周亞夫堅卧不起頃之¶
<pb:KR3k0025_WYG_048-59a>¶
復定(西漢/本傳)祭遵為將軍取士皆用儒術對酒設樂必雅¶
歌投壺(東漢/本傳)諸將見戰不利多懼吳漢意氣自若整厲¶
器械激揚士吏帝曰吳公差強人意隠若一敵國(同/上)張¶
奐為中郎将烏桓叛燒軍門奐帷中與弟子講論若無¶
事衆稍安(東/漢)魏軍次于興勢費褘即率衆往禦之光祿¶
大夫來敏至褘話别求共圍棊于時羽檄交馳人馬擐¶
甲嚴駕已訖褘與敏留意對戱色無厭倦敏曰向聊觀¶
試君耳君信可人必能辦賊者也褘至敵遂退(蜀志費/褘傳)¶
<pb:KR3k0025_WYG_048-59b>¶
費褘代蔣琬為尚書令以朝晡聴事其間接納賓客加¶
博奕不廢(同/上)晉羊祜都督襄陽在軍常輕裘緩帶身不¶
被甲鈴閣之下侍衛不過數十人(晉武/紀)劉疇避亂塢壁¶
賈敵百數欲害之疇無懼色援笳吹之為出塞入塞之¶
聲以動其遊客之思於是皆涕泣去　謝艾距石季龍¶
將麻秋艾乗軺車冠白㡌鳴鼓而行秋大怒馳擊之左¶
右大擾勸艾乗馬艾不從乃下車踞胡床指麾處分賊¶
不敢進(並晉/書)柴紹討吐谷渾敵據髙射紹軍士失色紹¶
<pb:KR3k0025_WYG_048-60a>¶
安坐遣人彈胡琵琶使二女子舞敵疑之休射而觀(唐/書)¶
僕固懐恩誘吐蕃等南下急詔郭子儀屯涇陽回紇曰¶
謂令公亡矣令公誠存安得而見之子儀將出諸將請¶
無往(劉賓/客集)¶
　　　轉移人心¶
子趙文王喜劒太子悝患之募左右能悦王之意止劒¶
左右曰莊子當能見王曰有天子之劒有諸侯之劒天¶
子之劒一用匡諸侯天下服諸侯之劒如雷霆之震四¶
<pb:KR3k0025_WYG_048-60b>¶
封之内無不賓服庶人之劒無異於鬬雞一旦命以絶¶
矣無所用於國事今大王有天子之位而好庶人之劒¶
竊為大王薄之於是文王不出宫三月劒士皆服斃其¶
處也(莊子/説劒)魯哀公欲益宅史諫之以為益宅不祥哀公¶
作色而怒左右數諫不聴乃以問其傅宰折睢曰吾欲¶
西益宅而史以為不祥子以為何如宰折睢曰天下有¶
三不祥而益宅不與焉哀公大悦而喜頃復問曰何謂¶
三不祥對曰不行仁義一不祥也嗜欲無止二不祥也¶
<pb:KR3k0025_WYG_048-61a>¶
不聴強諫三不祥也哀公黙然深念憤然遂自反遂不¶
敢西益宅(淮南/子)¶
史楚人伐蕭師人多寒王巡三軍拊而勉之三軍之士¶
皆如挾纊　宋平公築臺妨於農收築者謳子罕聞之¶
親執朴以行築者曰吾儕小人皆有闔廬以避燥濕寒¶
暑今君為一臺而不速成何以為役謳者乃止(並/左)晉平¶
公謝鷃不死使射襄搏之失公怒拘將殺之叔向曰必¶
速殺之無令逺聞君忸怩于顔乃趣舍之(國/語)楚優孟嘗¶
<pb:KR3k0025_WYG_048-61b>¶
以談笑諷諫楚莊王有愛馬死使羣臣喪之欲以棺槨¶
大夫禮𦵏之左右爭之不可孟入殿門仰天大哭曰楚¶
國堂堂何求不得而以大夫禮𦵏之薄請以人君禮𦵏¶
之王曰何如曰臣請以雕玉為棺文梓為槨楩楓豫章為¶
題奏發甲卒為穿壙老弱負土齊趙陪位於前韓魏翼衛¶
於後廟食太牢奉以萬户之邑諸侯聞之皆知大王賤¶
人而貴馬王曰寡人之過一至此乎乃使以馬屬大官¶
令無令天下乆聞也(史滑/稽)趙王新立秦急攻趙趙求救¶
<pb:KR3k0025_WYG_048-62a>¶
於齊齊曰必以長安君為質兵乃出太后不肯大臣彊¶
諫后曰復言者老婦必唾其面左史觸龍見后盛氣而¶
須之左師曰老臣賤息舒祺竊愛之願及未填溝壑而¶
託之太后曰丈夫亦愛少子乎曰甚於婦人老臣竊以¶
為父母愛之則為之計深逺今媪尊長安君之位而不¶
及今有功於國一旦山陵崩長安君何以自託於趙老¶
臣以媪為長安君之計短也太后曰諾恣君之所使¶
之於是質於齊(史趙/世家)茅焦曰陛下有狂悖之行不自知¶
<pb:KR3k0025_WYG_048-62b>¶
耶車裂假父囊撲二弟遷母於雍桀紂之行不至於是¶
矣令天下聞之盡瓦解無嚮秦者王下殿手自執之曰¶
先生趨起就衣今願受事王自駕虛左方往迎太后歸¶
於咸陽復為子母如初(秦/紀)上居南宫見諸將偶語以問¶
張良良曰陛下與此屬共取天下而所封皆故人所誅¶
皆讎怨今恐以過失及誅故相聚謀反耳上曰奈何良¶
曰取上素所不快計羣臣所共知最甚者一人先封以¶
示羣臣上封雍齒羣臣皆喜曰雍齒且侯吾屬亡患矣¶
<pb:KR3k0025_WYG_048-63a>¶
(初雍齒不欲屬/沛公沛公怨齒)良因事納忠以變移帝意使上無阿私¶
之失下無猜懼之謀國家無虞慮及後世若良者可謂¶
善諫矣(漢髙/紀)冐頓為書䙝慢樊噲曰臣願得十萬衆横¶
行匈奴季布曰噲可斬也前匈奴圍髙帝於平城漢兵¶
三十二萬噲為上將軍不能解圍今呻吟之聲未絶傷¶
夷者甫起而噲欲摇動天下妄言以十萬衆横行是面¶
謾也且冒頓之横久矣得其善言不足喜惡言不足怒¶
也髙后曰善(漢/惠)馮唐曰陛下雖得亷頗李牧弗能用也¶
<pb:KR3k0025_WYG_048-63b>¶
上怒召讓唐曰公奈何衆辱我獨無間處乎唐曰鄙人¶
不知忌諱魏尚坐上功首虜差六級陛下削其爵而罰¶
之上説令唐持節赦魏尚復以為雲中守(漢文/帝)縣官無¶
錢從民貰馬民或匿馬不供上怒欲斬長安令右内史¶
汲黯曰長安令無罪獨斬臣黯民乃肯出馬上黙然(漢/武)¶
(紀/)上從容謂虎賁中郎將馬援曰吾甚恨前殺守相多¶
也對曰死得其罪何多之有但死者既往不可復生也¶
上大笑(漢光/武紀)嶺南舊獻生龍眼荔枝十里一置五里一¶
<pb:KR3k0025_WYG_048-64a>¶
候晝夜傳送唐羌上書曰臣聞上不以滋味為徳下不¶
以貢善為功伏見交趾七郡獻生龍眼等南州土地炎¶
熱惡蟲猛獸不絶於路至於觸犯死亡之害死者不可¶
復生來者猶可救也此一物升殿未必延年益夀詔勅¶
大官勿復受獻(漢和/紀)復㫁大臣行三年喪陳忠上疏臣¶
愿陛下登髙北望以甘陵之思揆度臣子之心則海内¶
咸得其所(東漢殤/帝紀)河間王政慠狠不奉法順帝以侍御¶
史沈景有強能稱故擢為河間相景到國謁王王不正¶
<pb:KR3k0025_WYG_048-64b>¶
服箕踞上殿侍郎賛拜景峙不為禮問王所在虎賁曰¶
是非王耶景曰王不正服常人何别今相謁王豈謁無¶
禮者耶王慙而更服(東漢河/間本傳)時文帝為五官將臨淄侯¶
植才名方盛有奪宗之議太祖嘗屛除左右問賈詡詡¶
黙然不對太祖曰與卿言而不答何也詡曰屬適有思¶
故不即對耳太祖曰何思曰思袁本初劉景升父子也¶
太祖大笑於是太子遂定(魏/志)關公聞黄忠位與己並怒¶
曰大丈夫終不與老兵同列不肯受拜費詩謂公曰丈¶
<pb:KR3k0025_WYG_048-65a>¶
夫立王業者所用非一蕭曹與髙祖不少親舊而陳韓¶
亡命後至論其班列韓最居上未聞蕭曹以此為怨且¶
王與君侯譬猶一體同休等戚禍福共之君侯不受拜¶
如是便還但相為惜此舉動恐有後悔耳公大感悟遽¶
即受拜(漢獻/帝)帝謂侍中蘇則曰前西域通使燉煌徑寸¶
大珠可復求市益得不則對曰若陛下化洽中國徳流¶
沙漠即不求自至求而得之不足貴也帝嘿然(魏文三/國志)¶
魏明帝嘗從文帝獵見子母鹿文帝射殺鹿母使帝射¶
<pb:KR3k0025_WYG_048-65b>¶
鹿子帝不從曰陛下殺其母臣不忍復射殺其子因涕¶
泣帝以此建樹之意定(魏/志)帝好土功陳羣曰人之所欲¶
莫不有辭況乃天王莫之敢違前欲壊武庫謂不可不¶
壊也後欲置之謂不可不置也若必作之固非臣下辭¶
言所屈若少留神卓然回意亦非臣下之所及也帝為¶
之少有減省(魏明/紀)帝嘗着㡌披縹綾半袖楊阜問帝曰¶
此於禮何法服也帝黙然不答自是不法服不以見阜¶
(同/上)過江之人士每至暇日出新亭飲宴周顗中坐而歎¶
<pb:KR3k0025_WYG_048-66a>¶
曰風景不同舉目有山河之異皆相視流涕惟王導愀¶
然變色曰當共戮力王室尅復神州何至作楚囚相對¶
泣耶衆收淚而謝之(晉書王/導傳)劉疇避亂塢壁賈人百數¶
欲害之疇無懼色援笳吹之為出塞入塞之聲以動其¶
遊客之思於是皆涕泣去(晉/書)劉琨在晉陽嘗為朔騎所¶
圍窘迫無計琨乃乗月登樓清嘯衆聞之皆悽然長嘆¶
中夜奏胡笳乃流涕欷歔向曉復吹之衆並棄圍而走¶
(晉書/本傳)秦王堅與羣臣飲酒以秘監朱彤為正命人人以¶
<pb:KR3k0025_WYG_048-66b>¶
極醉為限秘書侍郎趙整作酒徳之歌曰地列酒泉天¶
垂酒池杜康妙識儀狄先知紂喪殷邦桀傾夏國由此¶
言之前危後則堅大悦命整書之以為酒戒自是宴羣¶
臣禮飲而已(通/鑑)桓𤣥得志常欲以謝安宅為營謝琨曰¶
召伯之仁猶惠及甘棠文靜之徳更不保五畝宅耶𤣥¶
聞慙而止(晉/書)魏崔楷為殷州刺史或勸楷留家單騎之¶
官楷曰食人之祿者憂人之憂若吾獨往則將士肯誰¶
固志哉遂舉家之官葛榮逼州城楷勸勉將士以拒之¶
<pb:KR3k0025_WYG_048-67a>¶
莫不爭奮皆曰崔公尚不惜百口吾屬何愛一身連戰¶
不息死者相枕終無叛志(通鑑梁/髙祖)蘇瓊為清河太守有¶
兄弟爭田積年不決各相援據乃至百人瓊召而諭之¶
曰天下難得者兄弟易求者田地假令得地失兄弟心¶
如何因下淚兄弟叩頭乞謝更分異十年遂還同居(北/史)¶
屈突通往陜西檢覆羣牧得隠匿馬二萬匹帝大怒將¶
斬太僕卿慕容悉達及諸監官千五百人通諫曰人命¶
至重陛下奈何以畜産之故殺千餘人臣敢以死請又¶
<pb:KR3k0025_WYG_048-67b>¶
頓首曰臣一身分死就陛下乞千餘人命帝感悟悉達¶
等皆減死論(通鑑隋/髙祖)文徳皇后既𦵏帝即苑中作層觀¶
以望昭陵引徴同升熟視曰臣眊昏不能見帝指示之¶
徴曰臣以為陛下為望獻陵若昭陵臣固見之帝泣為¶
毁觀(新唐書/魏徴傳)上出畋遇雨問諫議大夫昌樂谷那律曰¶
油衣若何為則不漏對曰以瓦為之則不漏上悦為之¶
罷獵　權善才范懐義誤斫昭陵栢罪當除名上特命¶
殺之狄仁傑奏二人罪不當死上曰善才等斫陵栢我¶
<pb:KR3k0025_WYG_048-68a>¶
不殺則為不孝仁傑固執不已上作色令出仁傑曰犯¶
顔直諫自古以為難臣以為遇桀紂則難遇堯舜則易¶
張釋之有言設有盜長陵一抔土陛下何以處之今以¶
一株栢殺二將軍後代謂陛下為如何矣臣不敢奉詔¶
者恐陷陛下於不道且羞見釋之於地下者也上怒稍¶
解二人除名流嶺南(並唐/髙祖)上造鏡殿成上與劉仁軌觀¶
之仁軌驚趨下殿上問其故對曰天無二日民無二王¶
適視四壁有數天子不祥孰甚焉上遽令剔去　上遣¶
<pb:KR3k0025_WYG_048-68b>¶
宦者縁江徙異竹欲種苑中宦者科舟載竹所在縱暴¶
過荆州長史蘇良嗣囚之上疏切諫手詔慰諭良嗣令¶
棄竹江中(並同/上)太后謂侍臣曰自周興來俊臣死不復¶
有反者姚元崇曰自垂拱以來坐謀反死者率皆興等¶
羅織自以為功陛下使近臣問之近臣亦不自保何敢¶
動摇所問者若有翻覆懼遭慘毒不若速死賴天啓聖¶
心興等伏誅臣以百口為陛下保自今内外之臣無復¶
反者若㣲有實狀臣請受知而不告之罪太后悦曰向¶
<pb:KR3k0025_WYG_048-69a>¶
時宰相皆順成其事陷朕為淫刑之主聞卿所言深合¶
朕心　李昭徳言於太后曰天皇陛下之夫皇嗣陛下¶
之子陛下身有天子當傳於子孫為萬代業豈得以姪¶
為嗣乎自古未聞姪為天子而為姑立廟者也　樂思¶
晦男未十嵗沒為司農上變得召見太后問狀對曰臣¶
父已死臣家已破但惜陛下法為俊臣等所弄陛下不¶
信臣言乞擇朝臣之忠清陛下素所信任者為反状以¶
付俊臣無不承受矣太后始稍寤(並唐/武后)大雪蘇味道以¶
<pb:KR3k0025_WYG_048-69b>¶
為瑞百官入賀殿中侍御史王求禮止之曰三月雪為¶
瑞雪臘月雷為瑞雷惟味道不從既入求禮獨不賀進¶
言曰今陽和布氣草木發榮而寒雪為災豈得誣以為¶
瑞賀者皆諂諛之士也太后為之罷朝　鄭普思謀作¶
亂事覺西京留守蘇瓌窮治之普思妻弟五氏以鬼道¶
得幸於皇后上敕瓌勿持之御史范獻思進曰請斬蘇¶
瓌上曰何故對曰瓌為留守大臣不能先斬普思然後¶
奏聞使之熒惑聖聴其罪大矣流普思(並唐/中宗)唐武后欲¶
<pb:KR3k0025_WYG_048-70a>¶
以武三思為太子以問宰相狄仁傑曰姑姪與母子孰¶
親立廬陵王則千秋萬嵗後常享宗廟三思立廟不祔¶
姑后感悟即日追迎廬陵王(唐書狄/仁傑傳)端午日肅宗詔見¶
山人李唐帝方擁㓜女顧唐曰我念之無怪也唐曰太¶
上皇今日亦當念陛下帝澘然泣下(新唐肅宗/張后傳)承天皇¶
帝倓既為張良娣所搆肅宗怒而賜死又欲摇動代宗¶
李泌入朝從容語及倓事曰臣念得黄臺𤓰辭曰種𤓰¶
黄臺下𤓰熟子離離一摘使𤓰好再摘令𤓰稀三摘尚¶
<pb:KR3k0025_WYG_048-70b>¶
自可四摘抱蔓歸今已一摘矣謹無再摘上愕然自是¶
奪宗之計不行(唐/書)李光弼代郭子儀於方營壘士卒麾¶
幟無所更而光弼一號令之氣色乃益精明(唐書/本傳)回紇¶
吐蕃合兵圍涇陽郭子儀曰今衆寡不敵難以力勝昔¶
與回紇契約甚厚不若挺身往説之可不戰而下也遂¶
與數騎開門而出使人傳呼曰令公來回紇大驚其大¶
帥藥葛羅執弓注矢於陣前子儀免胄釋甲投槍而進¶
回紇諸酋長相顧曰是也皆下馬羅拜葛羅曰懐恩欺¶
<pb:KR3k0025_WYG_048-71a>¶
我言天可汗已晏駕令公亦捐舘中國無主我是以敢¶
與之來今知天可汗在上都令公復總兵於此懐恩又¶
為天所殺我曹豈肯與公戰乎(唐代/宗)朱泚反諸生將從¶
亂太學何蕃正色叱不聴故六舘士無受汚者(唐何/蕃傳)辛¶
京杲以私杖殺部曲有司奏京杲罪當死上將從之李¶
忠臣曰京杲當死乆矣上問其故忠臣曰京杲諸父兄¶
弟皆戰死獨京杲至今尚存臣以為當死乆矣上憫然¶
左遷京杲諸王傅忠乗機救人多此類(唐徳/宗)韓思彦巡¶
<pb:KR3k0025_WYG_048-71b>¶
察劒南益州髙貲兄弟相訟累年不決思彦敕厨宰飲¶
以乳二人悟泣曰公將以兄弟共乳而生邪乃請輟訟¶
(唐/書)帝問公權用筆法對曰心正則筆正筆正乃可法矣¶
時帝荒淫故公權及之帝改容悟其以筆諫也(新唐書/本傳)¶
髙仁厚圍梓州乆不下乃為書射城中遺其將士曰仁¶
厚不忍城中玉石俱焚為諸君緩師十日使諸君自成¶
其功若十日不送楊師立者當分見兵為五畨畨分晝¶
夜以攻之於此甚逸於彼必困矣五日不下四面俱進¶
<pb:KR3k0025_WYG_048-72a>¶
克之必矣諸君圖之數日君雄大呼於衆曰天子所誅¶
者元惡耳他人無預也衆呼萬嵗(唐僖/宗)帝嘗畋於中牟¶
踐民稼中牟令當馬前諫曰陛下為民父母奈何毁其¶
所食使轉死溝壑乎帝怒叱去將殺之敬新磨追擒至¶
馬前責之曰汝為縣令獨不知吾天子好獵耶奈何從¶
民耕種以妨吾天子之馳騁也汝罪當死因請行刑帝¶
笑而釋之(後唐/莊宗)景公使人養所愛馬馬病死公怒令人¶
殺養馬者晏子請數之曰爾有三罪使汝養馬殺之一¶
<pb:KR3k0025_WYG_048-72b>¶
當死也又殺公素所喜馬二當死也使公以一馬之故¶
而殺人百姓必怨叛諸侯輕伐吾國三當死也公喟然¶
曰赦之(晏子/春秋)魏武行役失道三軍皆渴乃令曰前有大¶
梅林梅子甘酸可以解渴(世/説)鎮州亂殺其帥田𢎞正詔¶
公徃宣武既行疾驅入公告兒郎等以天寳來禍福為¶
兒郎等明之安祿山史思明李希烈梁崇義朱泚吳元¶
濟李師道復有若子若孫在乎亦有居官者乎衆皆曰¶
無又曰令公以魏博六州歸朝廷為節度使後至中書¶
<pb:KR3k0025_WYG_048-73a>¶
令父子皆授旌節子與孫雖在㓜童者亦為好官窮貴¶
極寵榮耀天下劉悟李祐皆居大鎮王承宗年始十七¶
亦杖節此皆三軍所共聞也衆乃讙曰侍郎語是(皇浦/湜作)¶
(韓汝/行狀)李懐光反所率皆朔方兵公知其謀與朱泚合也¶
患之造懐光言曰公之功天下無與敵公之過未有聞¶
於人主某至上所言公之情上寛明將無不赦宥焉乃¶
能為朱泚臣乎彼為臣而背其君茍得志於公何有公¶
既為太尉矣彼雖寵公何以加此彼不能事君能以事¶
<pb:KR3k0025_WYG_048-73b>¶
公乎公能事彼而有不能事君乎彼知天下之怒朝夕¶
戮死者也故求其同罪而與之比公何所利焉公之敵¶
彼有餘力不如明告之絶而起兵襲取之清宫而迎天¶
子庶人服而請罪有司雖有大過猶將揜焉如公則誰¶
敢議語已懐光拜曰天賜公活懐光之命喜且泣公亦¶
泣則又語其將卒如語懐光者將卒呼曰天賜公活吾¶
三軍之命拜且泣公亦泣故懐光卒不與朱泚(韓文贈/董太傅)¶
(行/狀)人變愁為喜嵗易歉為豐(劉賓/客)懐梟䲭以好音清祲¶
<pb:KR3k0025_WYG_048-74a>¶
沴為和氣(唐文/粹)嚴冬變為韶景寒風欝為和氣(同/上)文潞¶
公知益喜遊晏嘗晏鈴轄舎夜乆不罷從卒輒拆馬廐¶
為之薪不可禁遏軍校白之坐客股栗公曰天實寒可¶
拆與之神色自若飲晏如故卒氣沮無以為變(記/聞)文彦¶
博知永興軍或言陜西鐡錢不便乞一切廢之朝廷雖¶
不從人多知之爭以鐡錢買物賣者不肯受長安民多¶
閉肆僚屬請禁之彦博曰如此是愈使惑擾也乃招絲¶
絹行人出其家縑白數百疋使買之日納其直盡以鐡¶
<pb:KR3k0025_WYG_048-74b>¶
錢勿以銅錢也以是衆知鐡錢不廢市肆復安(同/上)慶厯¶
中廣州有蕃商死珍珠没官上命取珠出禁中鐡易之¶
以賜張貴妃時禁中同列者有於上前乞㫖和買縁此¶
京師珠價騰踊上頗知之一日上於别殿賞牡丹妃嬪¶
畢集貴妃最後至乃以前日珍珠為首餙以誇同輩上¶
望見以袖掩面曰滿頭白紛紛更没些忌諱妃慙赧起¶
易之乃大悦自是禁中更不載珠珠價大減(鳴道/集)一語¶
徑破千言牢(東坡/集)前漢武帝時人有殺上林鹿者下有¶
<pb:KR3k0025_WYG_048-75a>¶
司殺之東方朔曰是人有三當死使陛下以鹿之故殺¶
人一也使天下聞重鹿賤人二也匈奴即有急推鹿觸¶
之三也武帝黙然乃赦之¶
　¶
　¶
　¶
　¶
　¶
<pb:KR3k0025_WYG_048-75b>¶
　¶
　¶
　¶
　¶
　¶
　¶
　¶
　記纂淵海卷四十八¶
