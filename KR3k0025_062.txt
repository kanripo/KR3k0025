# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:34.648753
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷六十二
<pb:KR3k0025_WYG_062-1a>¶
欽定四庫全書¶
　記纂淵海卷六十二　　　宋　潘自牧　撰¶
　　問學部¶
　　　總叙學問¶
子孔子謂伯魚曰可以與人終日不倦者其惟學乎¶
(家/語)學問之道無他求其放心而已矣(孟/子)君子之學非為¶
通也為窮而志不困憂而意不衰也　真積力久則入¶
學至乎沒而後止也　君子之學也入乎耳著乎心布¶
<pb:KR3k0025_WYG_062-1b>¶
乎四體形乎動靜學者固學一之也一出焉一入焉塗¶
巷之人也(荀/子)¶
史范獻子曰人之有學猶木之有枝葉也(國/語)東方朔曰¶
臣學書三冬足用(漢書/本傳)游衍乎六藝之圃馳騖乎仁義¶
之塗覽觀乎春秋之林修容乎禮園翶翔乎書圃(相如/傳)¶
學之染人甚於丹青丹青吾見其久而渝矣未見久學¶
而渝者也(虞溥/傳)陶鑄神情啟悟耳目(北/史)仲尼積學成聖¶
(唐/書)¶
<pb:KR3k0025_WYG_062-2a>¶
傳記學者猶種樹也春翫其華秋取其實講説文章春¶
之華也修身利行秋之實也(顧氏/家訓)¶
集考覈仁義之林藪(班固/典引)茹古含今無有端倪(皇甫湜/撰韓愈)¶
(墓/誌)天然生知姿學立游夏上(杜/詩)沉潜乎訓義反復乎句¶
讀磨礱乎事業而奮發乎文章　人之能為人由腹有¶
詩書　學問藏之身身在則有餘(並韓/集)¶
　　　好學(附精/專)¶
經君子進徳修業欲及時也(易/)惟學遜志務時敏厥修¶
<pb:KR3k0025_WYG_062-2b>¶
乃來念終始典于學厥徳修罔覺(書説/命下)惟日孜孜無敢¶
逸豫(書君/陳)夙夜强學以待問(記儒/行)¶
子流水之不腐以其逝故也戸樞之不蠧以其運故也¶
(子華/子)用志不分乃凝於神(列/子)好書者衆矣而倉頡獨傳¶
者一也好稼者衆矣而后稷獨傳者一也好樂者衆矣¶
而䕫獨傳者一也倕作弓浮㳺作矢而羿精於射奚仲¶
作車乘杜作乘馬而造父精於御天下未嘗有兩而能¶
精者也(荀子/解蔽)君子强學而力行(揚子/修身)辰乎辰曷來之遲¶
<pb:KR3k0025_WYG_062-3a>¶
去之速君子競諸(揚子/問明)周公上聖日讀百篇仲尼天縦¶
韋編三絶墨翟大賢載文盈車仲舒命世不窺園圃倪¶
寛帯經以耘耡路生截蒲以冩書黄霸桎梏以受業寗¶
子夙夜以倍功(抱朴/子)聞所不聞見所不見(揚/子)宣尼臨沒¶
手不釋卷仲舒垂卒口不輟誦有子惡卧自悴其掌蘇¶
生患睡親錐其股以聖賢之性猶好學無倦(劉/子)心若醉¶
六經(文中/子)¶
史孔子晩著易序彖繫象説卦文言讀易韋編三絶曰¶
<pb:KR3k0025_WYG_062-3b>¶
假我數年若是我于易則彬彬矣(史孔子/世家)董仲舒耽學¶
下帷讀書十年不窺園圃其精如此(前漢/本傳)倪寛帶經而¶
鋤(前漢/書)亹亹不舍晝夜(漢張/蒼傳)潛于篇籍以章厥身(西漢班/固傳叙)¶
枕經籍書(西漢/賔戲)劉向專積思於經籍書傳夜觀星宿或¶
不寐逹旦(西漢/本傳)榮學長安精力不倦十五年不窺家園¶
(後漢桓/榮傳)光武正旦朝賀禮畢令羣臣能説經者更相詰¶
難義有不通輒奪其席戴憑遂重坐五十餘席故京師為¶
之語曰解經不窮戴侍中(後/漢)閉戸講誦絶人間事每嘗¶
<pb:KR3k0025_WYG_062-4a>¶
昧爽櫛梳坐于客堂朝則誦羲文之易虞夏之書歴公¶
旦之典禮覽仲尼之春秋夕則逍遥内階詠詩南軒百¶
家衆氏投間而作洋洋乎其盈耳也煥爛乎其溢目也¶
紛紛欣欣兮其獨樂也當此之時不知天之為葢地之¶
為輿不知世之有人己之有軀(東漢延/篤傳)李固郃之子也¶
少好學常改易姓名䇿杖驅驢負笈従師不逺千里遂¶
究覽墳籍為世大儒每到太學密入公府定省父母不¶
令同業諸生知其為郃子也(通鑑漢/安紀)皇甫謐耽玩經籍¶
<pb:KR3k0025_WYG_062-4b>¶
忘寢與食時人謂之書海(晉書/本傳)車𦙍家不長得油夏日¶
則練囊盛數十螢火以照書以夜繼日(晉/書)左思專思三¶
都賦杜絶人事　杜預耽思經籍為春秋左氏傳集解¶
自言有左傳癖(並同/上)江泌随月光讀書斜則握卷升屋¶
(南/史)李鉉以鄉里寡文集來遊京師讀所未見書(北/史)李邕¶
自言讀書未遍願直秘閣李嶠曰秘閣萬卷豈時日能¶
習耶邕固請乃假直秘書　杜佑嗜學雖貴猶夜分讀¶
書　栁仲郢嗜學嘗和熊膽丸夜嚥以助勤(並唐/書)陸龜¶
<pb:KR3k0025_WYG_062-5a>¶
䝉勤學卷不去手(新唐書/本傳)¶
傳記褚陶清談閒黙以墳典自娯語所親曰聖賢備在¶
黄卷中舎此何求(世/説)善學者若齊王之食雞必也食其¶
跖數千而後足(吕氏/春秋)孫康家貧無油映雪讀書(孫氏/世錄)李¶
頻曰只将五字句用破一生心(北夢𤨏言/互入詩門)劉向校書天¶
祿閣夜有老人著黄衣植青藜杖授向五行洪範云我¶
是太乙之精天帝聞卯金之子有博學者下而觀焉(晉/王)¶
(嘉拾/遺傳)匡衡勤學無燭鄰有燭乃穿壁引其光而讀之(西/京)¶
<pb:KR3k0025_WYG_062-5b>¶
(雜/記)管寜隱居好學藜床半穿(髙士/傳)張儀蘇秦傭書遇聖¶
人之文無題記則以墨書掌内股裏夜還折竹冩之(王/子)¶
(拾/遺)殷亮建武中為博士諸儒勝者賜席亮重席至八九¶
帝曰學不當如是耶(殷氏/世傳)¶
集諷誦詩書百家之言唇腐齒落服膺不失(選東方朔/答客難)¶
集螢映雪編蒲緝栁(選薦/表)筆耕為養(選/表)書秃千兔毫詩¶
裁兩牛腰(李太/白集)白髪死章句(同/上)朝馳騖乎書林夕翺翔¶
乎藝苑(韓文復志賦互/入頃刻不忘善)口不絶吟於六藝之文手不停¶
<pb:KR3k0025_WYG_062-6a>¶
披于百家之編記事者必提其要纂言者必鈎其𤣥貪¶
多務得細大不捐焚膏油以繼晷恒兀兀以窮年　補¶
苴罅漏張皇幽𦕈尋墜緒之茫茫獨旁搜而逺紹　古¶
史散左右詩書置後前豈殊書蠧蟲生死文字間(並韓/集)¶
平居雖寢食未嘗去書息以為枕餐以飴口(墓/誌)弋志¶
書林咀風騷于七畧耕情義圃偃圗籍于九流(駱賔/王)屢¶
益蘭膏燈猶硏兎枝墨(元/稹)躭嗜文籍注意鑽礪(栁/文)鑽仰¶
沈硏僅於不窺園井(元微/之)開卷有益便欣然忘食(陶淵/明)¶
<pb:KR3k0025_WYG_062-6b>¶
以道為飲以文為食聰察嗜學不肯為凡夫(劉賔/客)貫穿¶
學問骨(唐文/粹)退公猶筆耕(劉賔/客)讀書眼欲暗下筆手生¶
胝(白侍/郎)堯舜癯瘠大禹胼胝彼聖人焉吾布衣耳不勤¶
劬何以為妻子之天乎(陸魯/望)猶波之委於瀆瀆之注於¶
溟晝夜何曾知息之時(唐文/粹)¶
本朝農馬智專吾不讓(後山/詩)騷人思苦骨巖巖(欒城/集)天¶
以日運故無疾器以日用故不蠧(東坡/集)尚有讀書清浄¶
業未嘗春睡敵千鍾(東坡/詩)徐鉉黜邠州年七十手不釋¶
<pb:KR3k0025_WYG_062-7a>¶
卷常親𨽻書寫許慎説文一帙(宋拾/遺)¶
　　　不學¶
經不學墻面(書周/官)雖有至道弗學不知其善也(記學/記)玉¶
不琢不成器人不學不知道(同上互/入矯揉)¶
子卜商反衛見讀史志者云晉師伐秦三豕渡河子夏¶
曰非也己亥耳讀史志者問諸晉史果曰己亥扵是衛¶
以子夏為聖(家語七十/二子篇)人而不學雖無憂如禽獸何(揚/子)¶
(學/行)几薄之徒懐抱空虛有似蜀人匏壺之喻胷中無一¶
<pb:KR3k0025_WYG_062-7b>¶
紙之識不過酒炙所謂冒于貨賄貪於酒食左氏所載¶
不才之子(抱朴子互/入不才)¶
史周原伯魯不説學閔子馬曰學殖也不學将落原氏¶
其亡乎(左昭十八年互/入識者所窺)范獻子聘于魯問具山敖山魯¶
人以鄉對獻子曰不為具敖乎曰先君獻武之諱也獻¶
子歸曰吾名其二諱為笑矣惟不學也(國語互見/明於自知)秦有¶
司奏太白罰星東井秦分必有暴兵起京師秦主苻生¶
曰太白入井自為渴耳何所怪乎(通鑑/晉紀)江州刺史陳伯¶
<pb:KR3k0025_WYG_062-8a>¶
之目不識書得文牒辭訟惟作大喏而已(通鑑梁/髙祖)北齊¶
源師攝祠部嘗白髙阿那肱龍見當雩阿那肱驚曰何¶
處龍見其色何如師曰龍星初見禮當雩祭非真龍也¶
阿那肱怒曰漢兒多事强知星宿遂不祭(陳紀又見/三國典畧)選¶
人入等者六十四人上召面試之張爽手持紙終日不¶
成一字時人謂之曳白(唐𤣥/宗紀)光不學無術(西漢霍/光傳)生世¶
不學其猶穴處何所見焉(北史雷/紀傳)戸部侍郎蕭炅言烝¶
嘗伏臘為伏獵嚴挺之白張九齡曰省中而有伏獵侍¶
<pb:KR3k0025_WYG_062-8b>¶
郎乎(唐嚴/浚傳)李林甫無學術時選人嚴逈判語杕杜二字¶
林甫不識謂吏部侍郎韋陟曰此云杖杜何也陟俛首¶
不敢言(唐/書)臧希讓無學術公卿間强引古言以自賢而¶
所聞知多道途得之發必差謬為士子所笑(同/上)任圜曰¶
天下皆知崔協不識文字而有表號為沒字碑(五代史/任圜傳)¶
傳記韓昶退之子也性闇劣為集賢校理史傳有金根¶
車昶以誤悉改根為銀字(尚書故實互/見不克紹)霍光無學不知¶
一經(史/通)桓帝時有辟公府椽者倩人作奏記(邯鄲氏笑/林互見代)¶
<pb:KR3k0025_WYG_062-9a>¶
(筆/)張由古無學業對衆歎班固文章不入文選衆對以¶
兩都賦燕然銘由古曰此是班孟堅非固也(唐温庭筠/乾&KR0008;子)¶
李建勲罷相江南出鎮豫章一日逰西山田間茅舎有¶
老叟教村童公觴於其廬連食數棃賔僚有曰梨號五¶
臟刀斧不宜多食叟笑曰鶡冠子云五藏離别之離非¶
梨也葢離别胷懐有若刀斧遂就架取小冊振拂以呈¶
丞相乃鶡冠子也(吳僧文瑩/湘山野錄)江南有一權貴讀誤本蜀¶
都賦注解蹲鴟芋也芋乃為羊字人饋羊肉答書云損¶
<pb:KR3k0025_WYG_062-9b>¶
惠蹲鴟(顔氏/家訓)太常少卿姜度生子李林甫手¶
書慶之曰聞有弄麞之慶客視之掩口(續/說)¶
(記/)¶
　　　强勉¶
經君子以自强不息(易乾/卦)功崇惟志業廣惟勤(書周/官)¶
子道雖邇不行不至事雖小不為不成(荀子/修身)鍥而不舎¶
金石可鏤(荀子/勸學)¶
史子順曰人皆作之作之不止乃成君子作之不變習¶
<pb:KR3k0025_WYG_062-10a>¶
與體成則自然也(通/鑑)强勉學問則聞見博而智益明强¶
勉行道則徳日起而大有功(西漢董/仲舒傳)¶
傳記蘇秦讀書欲睡引錐自刺其股血流至足(戰國/䇿)孫¶
敬嘗閉戸讀書睡則以繩繫頭懸之梁上(先賢/傳)¶
集䇿駑磨鈍(陳子/昻)磨鉛重剸割䇿蹇再奔馳(白侍/郎)無若¶
泰山之麓止而不得升也其惟川之不已乎(栁/文)¶
　　　偷堕¶
經惰農自安不昏作勞不服田畆越其罔有黍稷(書盤/庚)¶
<pb:KR3k0025_WYG_062-10b>¶
中人之性好逸豫(無逸/注)弗為胡成(太甲/下)安肆日偷(記表/記)¶
逸豫無期(詩白/駒)¶
子子貢曰賜倦于學困于道矣願息可乎(家/語)處身而常¶
逸者則志不廣(同/上)一進一退六驥不致(荀子/修身)其為人也¶
多暇日者其出入不逺矣　偷懦憚事無㢘恥而嗜乎¶
飲食則可謂惡少者也(並同/上)肉腐出蟲魚枯生蠧怠惰¶
忘身禍災乃作(荀子/勸學)¶
史懐與安實敗名(左僖二/十三年)管敬仲曰宴安酖毒不可懐¶
<pb:KR3k0025_WYG_062-11a>¶
也(左閔/元年)吾儕偷食朝不謀夕(左昭/元年)主民翫嵗而愒日(左/昭)¶
(元年愒/若葢切)雀䑕貪生茍乞一活耳(通鑑東漢/世祖紀)相聚偷生如¶
魚逰釜中知其不可久且以喘息湏臾間耳(通鑑漢/殤紀)¶
集怠者不能修(韓文/原毁)¶
本朝坐棄時日(臨/川)筆硯生塵空度日(欒城/集)¶
　　　矯揉¶
經玉不琢不成器人不學不知道(記學/記)¶
子子路曰南山有竹不揉自直斬而用之逹于犀革以¶
<pb:KR3k0025_WYG_062-11b>¶
此言之何學之有孔子曰括而羽之鏃而礪之其入不¶
亦深乎(家語子/路篇)純璞不殘孰為犧樽白玉不毁孰為圭¶
璋　紀渻子為齊宣王養鬬雞十日而問雞已乎曰未¶
也方虛憍而恃氣十日又問曰未也猶應響景十日又¶
問曰未也猶疾視而盛氣十日又問曰㡬矣雞雖有鳴¶
者已無變望之似木雞矣其徳全矣(並荘/子)西門豹性急¶
故佩韋以自緩董安于性緩故佩絃以自急(韓/子)木直中¶
繩揉以為輪其曲中規雖有槁暴不復挺者揉使之然¶
<pb:KR3k0025_WYG_062-12a>¶
也(荀子/勸學)枉木必得櫽括然後直鈍金必得礱厲然後利¶
(荀子/性惡)玉不雕璵環不作器(揚/子)海蚌未剖則明珠不顯崐¶
竹未斷則鳳音不彰(劉/子)呉竽質勁非楛羽而不美越劍¶
性利非淬礪則不銛(同/上)候自直之箭則百代無一矢候¶
自員之木則千嵗無一輪(韓/子)假儒衣書服而讀之三月¶
不歸孰曰非儒也(揚/子)¶
史虎豹馬牛禽獸之不可制也及其教馴服習之至牽¶
持駕服惟人之從(西漢公/孫𢎞傳)治性之道審己之所有餘而¶
<pb:KR3k0025_WYG_062-12b>¶
强其所不足聰明疏通者戒于太察寡聞少見者戒于¶
壅蔽勇猛剛强者戒于太暴仁愛温良者戒于無斷湛¶
靜安舒者戒于後時廣心浩大者戒于遺忘(匡衡/傳)金在¶
礦何足貴善冶鍛而為器人乃寳之(魏徴/傳)¶
集刓方以為圜(楚/辭)若金受礪若泥在鈞(張茂先/礪志詩)木以繩¶
直金以淬剛必須砥礪就其鋒鋩(蔡邕/勸學)不自朱藍何遷¶
素絲之質(晉王/儉表)木之性直匠者揉以為輪金之性剛工¶
人理之成器豈人事也惟上智下愚特禀異氣中庸之¶
<pb:KR3k0025_WYG_062-13a>¶
才全由訓習(虞世/南)刻意厲行如奉商鞅之法而懼秦刑¶
(皇甫/湜)唐太宗性本强悍勇不頋親而能畏義好賢¶
屈己從諌刻厲矯揉力于為善此所以致貞觀之治也¶
(范唐/鑑)¶
　　　博洽¶
經君子多識前言往行(易大/畜)好古博雅君子(書/序)君子之¶
學也博　儒有博學而不窮(記儒/行)博學無方(記内/則)¶
子多聞曰博多見曰閒(荀子/修身)¶
<pb:KR3k0025_WYG_062-13b>¶
史鄭子産聘于晉晉侯有疾韓宣子曰寡君寢疾於今¶
三月矣今夢黄熊入于寢門其何厲鬼也對曰昔堯殛¶
鯀于羽山其神化為黄熊以入羽淵實為夏郊三代祀¶
之晉為盟主其或者未之祀也韓子祀夏郊晉侯有間¶
(左/傳)晉悼夫人食輿人之城把者絳縣人或年長矣無子¶
而往與于食有與疑年使之年曰臣小人也不知紀年¶
臣生之嵗正月甲子朔四百有四十五甲子矣其季於¶
今三之一也吏走問諸朝師曠曰魯叔仲惠伯㑹郤成¶
<pb:KR3k0025_WYG_062-14a>¶
子於承匡之嵗也七十三年矣史趙曰亥有二首六身¶
下二如身是其數也士文伯曰然則二萬六千六百有¶
六旬也杜註云亥字二畫在上併三六為身如筭之六¶
也(同/上)呉伐越堕㑹稽得骨節專車呉使使問仲尼骨何¶
者最大仲尼曰禹致羣臣于㑹稽山防風氏後至禹殺¶
而戮之其節專車此為大也(史/記)有隼集於陳庭而死楛¶
矢貫之石砮矢長尺有咫陳湣公使問仲尼仲尼曰隼¶
來逺矣此肅慎氏之矢也昔武王克商通道九夷八蠻¶
<pb:KR3k0025_WYG_062-14b>¶
使各以其方賄來貢于是肅慎貢楛矢石砮長尺有咫¶
先王以分大姬配虞胡公而封諸陳試求之故府果得¶
之(同/上)莊子其學無所不窺(史本/傳)禇先生好讀外家傳語¶
(史滑/稽傳)東方朔多所博觀外家之語(索隱曰外家非止經/史即傳記雜説之書)¶
(史滑/稽傳)田蚡學盤盂諸書(本/傳)劉向揚雄博極羣書(西/漢)司馬¶
遷為太史令紬史記石室金匱之書(太史公/自序)其渉獵者¶
廣博貫穿經傳馳騁古今(班固/贊)五經紛綸井大春(後/漢)周¶
舉博洽為儒者所宗京師為之語曰五經縦横周宣光¶
<pb:KR3k0025_WYG_062-15a>¶
(後/漢)沉淪典籍為儒家文林(後漢崔/寔傳)仲尼恥一物之不知¶
(晉張/衡傳)所觀彌博所習彌多日聞所不聞日見所不見(晉/虞)¶
(溥/傳)巨骨出呉隼集陳庭黄熊入夢亥有二首非夫洽聞¶
者莫識其端也(東漢謝/該傳)晉杜預朝野號為武庫言其無¶
所不有也(晉書/本傳)王粲博物强記問無不對(魏/志)裴頠博學¶
稽古周弼見而歎曰若武庫五兵縱横一時之傑也¶
荀朂于路逢趙賈人牛鐸識其聲及掌樂音未調乃曰¶
得趙之牛鐸則諧矣遂下郡國悉送牛鐸果得諧者又¶
<pb:KR3k0025_WYG_062-15b>¶
嘗在帝坐進飰謂在坐人曰此勞薪所炊帝遣問膳夫¶
實用故車脚舉世服其明識(並晉/書)天下竒秘世所希有¶
者悉在華所由是博物洽聞世無與比惠帝中人有得¶
鳥毛三丈以示華華見惨然曰此謂海鳬毛也出則天¶
下亂矣陸機嘗餉華鮓于時賔客滿坐華發器便曰此¶
龍肉也衆未之信華曰試以苦酒濯之必有異既而五¶
色光起機還問鮓主果云園中芽積下得一白魚質状¶
殊常以作鮓過美故以相獻武庫封閉甚密其中忽有¶
<pb:KR3k0025_WYG_062-16a>¶
雉雊華曰此必蛇化為雉也開視雉側果有蛇蜕焉呉¶
郡臨平岸崩出一石鼓槌之無聲帝以問華華曰可取¶
蜀中桐材刻為魚形叩之則鳴矣于是如其言果聲聞¶
數里初呉之未滅也斗牛之間常有紫氣道術者皆以¶
呉方强盛未可圗也惟華以為不然及呉平之後紫氣¶
愈明華聞豫章人雷煥妙逹緯象乃要煥宿屏人曰可¶
共尋天文知將來吉凶因登樓仰觀煥曰僕察之久矣¶
惟斗牛之間頗有異氣華曰是何祥也煥曰寳劍之精¶
<pb:KR3k0025_WYG_062-16b>¶
上徹于天耳華曰君言得之吾少時有相者言吾年出¶
六十位登三事當得寳劍佩之斯言豈效與因問曰在¶
何郡煥曰在豫章豐城華曰欲屈君為宰密共尋之可¶
乎煥許之華大喜即補煥為豐城令煥到縣掘獄屋基¶
入地四丈餘得一石圅光氣非常中有雙劍並刻題一¶
曰龍泉一曰太阿其夕斗牛間氣不復見焉煥以南昌¶
西山北巖下土以拭劍光芒豔發大盆盛水置劍其上¶
視之者精芒眩目遣使送一劍并土與華留一自佩或¶
<pb:KR3k0025_WYG_062-17a>¶
謂煥曰得兩送一張公其可欺乎煥曰本朝将亂張公¶
當受其禍此劍當繫徐君墓樹耳靈異之物終當化去¶
不永為人服也華得寳劍愛之常置坐側華以南昌土¶
不如華隂赤土報煥書曰詳觀劍文乃干將也莫邪何¶
復不至雖然天生神物終當合耳因以華隂土一斤致煥¶
煥更以拭劍倍益精神華誅失劍所在煥卒子華為州¶
從事持劍行經延平津劍忽于腰間躍出堕水使人沒¶
水取之不見劍但見兩龍各長數丈蟠縈有文章沒¶
<pb:KR3k0025_WYG_062-17b>¶
者懼而返須臾光彩照水波浪驚沸于是失劍華歎曰¶
先君化去之言張公終合之論此其驗乎華之博物多¶
類此不可詳載焉　張華博物洽聞世無與比符元逹¶
善識味鹹酢及肉皆别所由或人殺雞以食之元逹曰¶
此雞栖常半露檢之皆驗又食鵝肉知黑白之處人不¶
信記而試之無差時人以為知味(並同/上)李守素通姓氏¶
學世號肉譜虞世南曰昔任彦昇通經時稱五經笥今¶
以倉曹為人物志可乎(唐/書)王元感為五經指南(同/上)殷踐¶
<pb:KR3k0025_WYG_062-18a>¶
猷博學賀知章號為五總龜謂龜千年五聚問無不可¶
知也(新唐/書)劉杳博聞多識江右舊事緘青箱世謂之王¶
氏青箱學(南/史)澄博覽無所不知王儉自以博聞多識過¶
澄澄俟儉語畢然後談所及遺漏數百十條皆儉所未¶
覩儉乃歎服曰陸公書厨也(南史陸/澄傳)劉孝綽子諒悉晉¶
代故事時人號曰皮裏晉書(南史/本傳)朱异遍治五經渉獵¶
文史博奕書筭皆其所長沈約曰卿年少何乃不亷异¶
未逹約曰天下惟有文義棋書卿一時將去可謂不㢘¶
<pb:KR3k0025_WYG_062-18b>¶
(梁/書)房暉逺世傳儒學牛𢎞稱為五經庫(隋書/本傳)古事問仲¶
舒(髙仲/舒)今事問琳尚何疑(唐書崔/琳傳)常爽為儒林先生(北/史)¶
谷律那淹識羣書褚遂良稱為九經庫(唐書/本傳)¶
傳記揚雄懐鉛抱槧從計吏訪四方語作方言(西京/雜記)漢¶
武帝時未央宫殿前鍾無故自鳴詔問東方朔曰銅者¶
土之子以類言之子母感而相應山恐有崩移者故鍾¶
先鳴三日南郡上言山崩(東方朔/外傳)徐堅多識典故七入¶
書府(大唐遺事/互見際遇)總括方珠包吞九府(史/通)時無逺近事無¶
<pb:KR3k0025_WYG_062-19a>¶
巨細必藉多聞以成博識(史/通)¶
集并包書林(揚/雄)兵法五十家爾腹為篋笥(杜/詩)収百世之¶
闕文采千載之遺韻觀古今於須臾撫四海于一瞬(陸/士)¶
(衡文/賦)文學穰穰囷倉稠(韓/集)枯腸惟文字五千卷(盧仝/茶歌)凡¶
自唐虞以來編簡所存大之為河海髙之為山嶽明之¶
為日月幽之為鬼神纎之為珠璣華實變之為雷霆風雨¶
竒辭奥㫖靡不通逹(韓/集)書無所不讀然正用資以為詩¶
(同/上)鈎引貫穿舉大包小若太倉之蓄崇山之載浩浩乎¶
<pb:KR3k0025_WYG_062-19b>¶
不可知也(栁/文)藝邃六書學該七錄(栁祭/文)武庫則矛㦸森¶
然文房則禮樂盡存(姚崇/銘)¶
本朝晏公所為類要上中下帙總七十四篇六藝太史¶
公百家之言騷人墨客之文章至於地志族譜佛老方¶
技之衆説旁及九州之外遐僻荒忽詭變竒跡之序錄¶
皆披尋紬繹而於三才萬物變化情偽是非興壊之理¶
顯隱細鉅之委曲莫不究盡(老/泉)竒書可學知子雲之苦¶
心亡書復存賴安世之黙識(東坡集互/見强記)撐腸拄腹文字¶
<pb:KR3k0025_WYG_062-20a>¶
五千卷　學如富賈在博収仰取俯拾無遺籌(並東/坡詩)¶
　　　强記¶
史漢武幸河東亡書三篋詔問莫能知惟張安世識之¶
具作其事後購求得書以相校無所遺失　霍光問張¶
千秋戰鬬方畧山川形勢千秋口對兵事畫地成圖無所遺¶
失(並西漢張/安世傳)黄祖長子射嘗與彌衡俱游共讀蔡邕所作碑¶
文還恨不繕冩衡曰吾雖一覽猶能識之惟其中石缺二字為¶
不明耳因書出之射馳使冩碑還校如衡所書　彌衡目所¶
<pb:KR3k0025_WYG_062-20b>¶
一見輒誦于口耳所暫聞不忘于心(並東漢/禰衡傳)王起天下¶
書無不讀一經目弗忘(新唐/書)費禕為尚書令識悟過人¶
每省讀舉目暫視已究其意㫖其速數倍於人終亦不¶
忘(通鑑魏卲/陵厲公紀)唐邕練習軍書自督将以下勞效本末及¶
四方軍士强弱多少番代往還器械精粗儲蓄虛實靡¶
不諳悉(通鑑梁/世祖)劉輿密視天下兵簿及倉庫牛馬器械¶
水陸之形皆黙識之(通鑑晉/懐紀)楊愔性强記一見皆不忘¶
其姓名選人魯漫漢自言猥賤獨不見識愔曰卿前在¶
<pb:KR3k0025_WYG_062-21a>¶
元子思坊乘短尾牡驢見我不下以方麴障面我何為¶
不識卿漫漢驚服(通鑑梁/敬帝)王粲觀人圍棊局壊粲為覆¶
之不悞一道其强記如此(魏志/本傳)王粲與人共行讀道邊¶
碑人問曰卿能闇誦乎曰能因使背而誦之不失一字¶
(同/上)朱桓强識與人一面數十年不忘部曲妻子悉識之¶
(呉志/本傳)張華强記黙識帝問漢宫室制度及建章千門萬¶
戸華應對如流畫地成圗强記黙識四海之内若指諸¶
掌(晉本/傳)唐太宗寫列女傳於時無本虞世南暗疏之無¶
<pb:KR3k0025_WYG_062-21b>¶
一字謬(本/傳)張廵讀書不過三復終身不忘(唐書/本傳)張廵初¶
守睢陽時城中居人亦且數萬廵一見問姓名其後無¶
不識者(通鑑唐/肅宗紀)蘇頲一覽至千言輒覆誦(唐書/本傳)李邕自¶
言讀書未遍乃假直秘書未㡬辭去李嶠驚問隱篇隱¶
帙了辨如響(唐/書)¶
傳記晉羅友為人强記從桓宣武伐蜀按行蜀道阡陌菓¶
竹皆黙記之(世/説)開元中常敬忠十五嵗上書言能一過¶
誦千言張燕公召問曰能十過誦萬言乎曰能以萬言¶
<pb:KR3k0025_WYG_062-22a>¶
試之七過已誦熟(御史/臺記)太宗征遼碑在水中張建章帛¶
包麥屑置水中摸而讀之不欠一字(北夢/𤨏言)¶
集為人强記覽過眼不再讀偉哉羣聖文磊落載其腹¶
(韓/詩)經目所渉莫不精詣(唐文/粹)廵曰吾於書讀不過三遍¶
終身不忘也因誦于嵩所讀書盡卷不錯一字嵩驚以¶
為廵偶熟此卷因亂抽他帙以試無不盡熟嵩又取架¶
上諸書以問廵廵應口誦無疑嵩從廵久亦不見廵常¶
讀書也(韓文張中/丞後序)¶
<pb:KR3k0025_WYG_062-22b>¶
本朝昔賢書曹娥碑後蔡邕夜闇手摸其文而讀之(見/山)¶
(谷/詩)張安道家貧無書常就人借三史旬日輒歸之曰得¶
其詳矣凡書皆一覽終身不再讀屬文未嘗起草(東坡/撰墓)¶
(誌/)¶
　　　膚淺¶
經記問之學不足為人師(記學/記)¶
子鼯䑕五技而窮(荀子/勸學)末世窮年不免為陋儒(同/上)¶
史章句小儒破碎大道(前漢夏/侯勝傳)¶
<pb:KR3k0025_WYG_062-23a>¶
傳記屢舉舊事不知所出(史/通)知古而不知今謂之陸沉¶
(同/上)開元中馮先進入院校文選兼復注釋解蹲鴟云今¶
之芋子即是著毛蘿葡院中學士向外説之蕭嵩聞之¶
拊掌大笑(新唐/書)莊生有乘時鵲起之説故謝朓詩曰鵲¶
起登呉臺有人作七夕詩云今夜呉臺鵲亦共往填河¶
羅浮山記云望平地樹如薺有人詠樹詩云遥望長安¶
薺又嘗見謂矜誕為夸毗髙年為富有春秋皆耳學之¶
過也(顔氏/家訓)¶
<pb:KR3k0025_WYG_062-23b>¶
集末學膚受(張子/平賦)¶
　　　蹈襲(附代/筆)¶
經遞相祖述殆且百家(孝經/序)¶
史葛龔者善為文奏或有請龔奏以干人者龔為作之¶
其人寫之忘自寫其名并寫龔名以進(東漢葛/龔傳)試之日¶
旁坐假手或借人外助多非其實(新唐書/選舉志)舒元輿上書¶
馬周張嘉貞代人作奏卒為名臣(新唐/書傳)¶
傳記王維有詩名然竊人詩句如行到水窮處坐看雲¶
<pb:KR3k0025_WYG_062-24a>¶
起時英華集中詩也漠漠水田飛白鷺隂隂夏木囀黄¶
鸝李嘉祐詩也(李肇國/史補)葛龔善為文奏或有請龔奏以干¶
人者龔為作之因并冩龔名以進之時人為之語曰作奏雖¶
工宜去葛龔(裴筞笑林/又見史通)漢桓帝時有人辟公府請人作¶
奏記(邯鄲笑林/互入不學)不出胷臆非由機杼(史/通)¶
集遞相祖述(杜/詩)沿襲傷剽盜(韓薦/士詩)惟古於詞必己出降¶
而不能乃剽賊後皆指前共相襲從漢迄今用一律(韓/愈)¶
(樊宗師墓誌/銘互入評文)襲蹈前人言句(韓文樊紹/述墓誌)窺陳篇以盜竊¶
<pb:KR3k0025_WYG_062-24b>¶
(進學/解)得毋假之人耶(韓滂/墓誌)為文之士多漁獵前代戕賊¶
文史抉其意抽其華置齒牙間遇事蠭起金聲玉耀¶
誑聾瞽之人邀一時之聲雖終淪棄而其奪朱亂雅為¶
害己甚(栁集答友人/求文章書)¶
本朝段成式父之蜀以雉兔遍遺幕府請人囘書(孔/帖)祥¶
符中命詞臣撰日本國祥光記當直者學不優常以張¶
君房代之既得宣甚急張醉飲樊樓紫微大窘後錢楊¶
二公作閒忙令大年曰世上何人號最閒司諫拂衣歸¶
<pb:KR3k0025_WYG_062-25a>¶
華山謂种放也希白曰世上何人號最忙紫微失却張¶
君房(湘山/野錄)¶
　　　醇正¶
經非法不言非道不行(孝/經)¶
子君子正而不它(揚子/問道)非正不視非正不聽非正不言¶
非正不行夫能正其視聽言行者昔吾先師之所畏也¶
(揚子/淵騫)¶
史非聖哲之書不好(西漢揚/雄傳)仲舒推明孔氏抑黜百家¶
<pb:KR3k0025_WYG_062-25b>¶
(本/傳)遭漢承秦滅學之後六經離析下帷發憤潛心大業¶
今後學者有所統一為羣儒首(董仲/舒傳)抑抑仲舒為世醇¶
儒(西漢/叙傳)韓愈自比孟軻以荀況揚雄為未醇(唐書韓/愈贊)愈¶
以六經之文為諸儒倡障隄末流返刓以樸剗偽以真¶
其所得粹然一出於正(同/上)¶
集非三代兩漢之書不敢觀非聖人之志不敢存(韓/文)學¶
者尚知宗孔氏崇仁義貴王賤霸　吐辭為經舉足為¶
法　孟氏醇乎醇者也(並同/上)¶
<pb:KR3k0025_WYG_062-26a>¶
　　　駁雜¶
子奕之為數小數也不專心致志則不得也(孟子告/子上)無¶
冥冥之志者無昭昭之明無惛惛之事者無赫赫之功¶
(荀子/勸學)自古及今未嘗有兩而能精者也(荀子/解蔽)行衢道者¶
不至(荀子/勸學)夫目視鴻鵠之飛耳聽琴瑟之聲而心在鴈¶
門之間一身之中神之分離剖判六合之内一舉千萬¶
里(淮南/子)孔子讀而儀秦行何如也曰甚矣鳳鳴而鷙翰¶
也　惜乎衣未成而轉為裳也(並揚/子)¶
<pb:KR3k0025_WYG_062-26b>¶
史淳于髠博聞强記學無所主(史本/傳)谷永于經書汎為¶
疏逹與杜欽杜鄴畧等不能浹洽如劉向父子及揚雄¶
也(前/漢)賈山渉獵書記不能為醇儒(本/傳)夏侯勝從始昌受¶
尚書從子建師事勝建又從五經諸儒問與尚書相出¶
入者牽引以次章句具文飾説勝非之曰建所謂章句¶
小儒破碎大道(並本/傳)¶
本朝多好竟無成不精安用夥(東坡/詩)¶
　　　涵養¶
<pb:KR3k0025_WYG_062-27a>¶
經蒙以養正(易䝉/卦)徳潤身心廣體胖(大/學)澡身浴徳(記儒/行)¶
君子之于學也藏焉修焉息焉遊焉(記學/記)¶
子養心莫善於寡慾　持其志毋暴其氣　我善養吾¶
浩然之氣　存其心養其性所以事天也(並孟/子)瞻彼闋¶
者虛室生白宇泰定者發乎天光　疏瀹而心澡雪而¶
精神(並莊/子)齊心服形(列/子)禮義文理以養情　虛一而靜¶
謂之清明(並荀/子)¶
史原始要終尋其枝葉究其所窮優而柔之使自求之¶
<pb:KR3k0025_WYG_062-27b>¶
饜而飫之使自趨之若江海之浸膏澤之潤渙然氷釋¶
怡然理順然後為得也(左傳/序)味道之腴(班/固)嚅嚌道真涵¶
泳聖涯(唐文/藝傳)¶
集澄心清魄儲精垂思(甘泉/賦)修性以保神安心以全身¶
(養生/論)神清氣茂允迪中和(任彦/昇)澡身𤣥淵宅心道秘(顔/延)¶
(年/)漸漬徳義之淵棲遲道義之域(文/選)清虛靜泰少私寡¶
欲(嵇叔/夜)行之乎仁義之塗游之乎詩書之源無迷其塗¶
無絶其源終吾身而已矣　種學績文以蓄其有泓涵¶
<pb:KR3k0025_WYG_062-28a>¶
演迤日大以肆養其根而俟其實加其膏而希其光根¶
之茂者其實遂膏之沃者其光&KR0747;(並藍/田記)沉浸醲郁含英¶
咀華　磨礱去圭角(並韓/集)公之徳善灌注心耳　孕和¶
含粹濯潤本根(並劉/賔客)以貞和陶其性(白樂/天)神全而正氣¶
凝宇定而天光發(李文/饒)¶
本朝信於久屈之中而用於至足之後流於既溢之餘¶
而發於持滿之末此古之人所以大過人(東坡/雜記)知寳玉¶
璠璵難得而易毁故篋櫝以養其全知楩楠豫章積嵗¶
<pb:KR3k0025_WYG_062-28b>¶
而後成故封殖以待其長(奏/啟)此老如松柏不受雪霜槁¶
直従毫末中自養至合抱(東坡/詩)虛室清泠都是白靈臺¶
瑩浄别生光(邵堯/夫集)¶
　　　醖藉¶
經居上位而不驕在下位而不憂(易乾/卦)瑟彼玉瓚黄流¶
在中(詩旱/麓)人不知而不愠不亦君子乎(語學/而)不患人之¶
不己知(同上互入/盡其在我)令尹子文三仕為令尹無喜色三己¶
之無愠色(論/語)¶
<pb:KR3k0025_WYG_062-29a>¶
史薛廣徳為人温雅有醖藉(西漢薛廣/徳本傳)桓榮温恭有¶
醖藉(東漢桓/榮本傳)杜如晦以風流自命(唐/書)權徳輿醖藉風¶
流自然可慕元和間為縉紳羽儀(唐書權徳/輿本傳)張九齡¶
體約有醖藉帝後每用人必曰風度能若九齡否(通/鑑)¶
(唐𤣥/宗紀)¶
　　　操修¶
經剛健篤實光輝日新其徳(易大/畜卦)君子以懲忿窒慾(易/損)¶
(卦/)閑邪存其誠(易乾/卦)不逺之復以修身也(易損/卦)君子進¶
<pb:KR3k0025_WYG_062-29b>¶
徳修業忠信所以進徳也修辭立其誠所以居業也(易/乾)¶
(卦/)如琢如磨者自修也(記大/學)率性之謂道(中/庸)修身則道¶
立非禮不動所以修身也　好學近乎知力行近乎仁¶
知恥近乎勇知斯三者則知所以修身知所以修身則¶
知所以治人　君子所不可及者其惟人之所不見乎¶
(並同/上)姦聲亂色不留聰明淫樂慝禮不接心術惰慢邪¶
僻之氣不設於身體使耳目鼻口心知百體皆由順正¶
以行其義(記樂/記)修身踐言謂之善行(曲/禮)敖不可長欲不¶
<pb:KR3k0025_WYG_062-30a>¶
可從志不可滿樂不可極(同/上)曽子曰吾日三省吾身為¶
人謀而不忠乎與朋友交而不信乎傳不習乎　言寡¶
尤行寡悔　敏於事而慎於言就有道而正焉　志於¶
道據於徳依於仁游於藝　篤信好學守死善道　克¶
己復禮為仁　克伐怨欲不行焉(並論/語)言思可道行思¶
可樂非先王之法服不敢服非先王之法言不敢道非¶
先王之徳行不敢行(孝/經)¶
子君子博學而日三省乎己則知明而行無過矣　見¶
<pb:KR3k0025_WYG_062-30b>¶
善修然必以自存也見不善愀然必以自省也善在身¶
介然必以自好也不善在身菑然必以自惡也(並荀/子)夫¶
能正其視聽言行者昔吾先師之所畏也(揚子淵騫/互入醇正)¶
集斧藻至徳琢磨令範(選詩/序)¶
　　　戕賊¶
經枝葉未有害本實先撥(詩大/雅)傷其本枝從而亡(記哀/公問)¶
子苟得其養無物不長苟失其養無物不消　雖有天¶
下易生之物也一日暴之十日寒之未有能生者也¶
<pb:KR3k0025_WYG_062-31a>¶
戕賊把栁而以為杯棬　今茅塞子之心矣(並孟/子)木雖¶
蠧無疾風不折牆雖隤無大雨不壊(管/子)¶
史兹心不爽而昏亂百度(左昭/元年)¶
　　　頃刻不忘善¶
經道也者不可須臾離也可離非道也(中/庸)禮樂不可斯¶
須去身(記樂/記)君子無終食之間違仁造次必於是顛沛¶
必於是(語里/仁)¶
集口不絶吟於六藝之文手不停披於百家之編　朝¶
<pb:KR3k0025_WYG_062-31b>¶
馳騖乎書林夕翺翔乎藝苑(並韓文並/互入好學)行之乎仁義之¶
塗逰之乎詩書之源(韓/文)¶
　　　中輟¶
經為山九仞功虧一簣(書旅/獒)為禮不本于義猶耕而弗¶
種也為義而不講之以學猶種而弗耨也講之以學而¶
不合之以仁猶耨而弗穫也合之以仁而不安之以樂¶
猶穫而弗食也(記禮/運)¶
子掘井九仞而不及泉猶為棄井也(孟子盡/心上)丘陵學山¶
<pb:KR3k0025_WYG_062-32a>¶
而不至于山是故惡夫畫也(揚子/學行)¶
集方伐柯而捨其斧可乎(文/粹)¶
　　　勇於為善¶
經吉人為善惟日不足(書秦/誓)見善如不及　為仁由己¶
而由人乎哉(並論/語)¶
子聞一善言見一善行若决江河沛然莫之能禦也(孟/子)¶
仰而思之夜以繼日幸而得之坐以待旦(同/上)¶
史從善如流(左/傳)上問東平王處家王言為善最樂(東漢/本傳)¶
<pb:KR3k0025_WYG_062-32b>¶
　　　好問¶
經好問則裕(書仲/虺)舜好問而好察邇言(中/庸)不恥下問(論/語)¶
以能問於不能以多問於寡(同/上)¶
子孔子適周問禮於老耼訪樂於萇𢎞(家/語)受書於李育¶
學詩於夏琠問禮於闗子明正樂於霍汲考易於仲華¶
(文中/子)¶
史郯子來朝昭子問少皥氏鳥名官郯子曰吾祖也故¶
知之仲尼聞之見于郯子而學之(左昭十/七年)孔子學鼓琴¶
<pb:KR3k0025_WYG_062-33a>¶
於師襄子(史孔子/世家)問事不休賈長頭(後漢賈/逵傳)¶
傳記仲尼之聖訪諸郯子始聞少皥之官叔向之賢詢¶
彼國僑載辨黄熊之祟(史/通)¶
集靡事不咨(楊荆/州誄)¶
　　　為善不篤¶
經擇乎中庸而不能期月守也(中/庸)其餘則日月至焉而¶
已矣　中庸之為徳也其至矣乎民鮮久矣(並論/語)¶
子五榖不熟不如荑稗(孟/子)¶
<pb:KR3k0025_WYG_062-33b>¶
　　　改過¶
經顔子有不善未嘗不知知之未嘗復行也　不逺復¶
無祗悔　君子有過則改　无咎者善補過也(並/易)改過¶
不吝(書/)不貳過　過則勿憚改(並論/語)¶
子子路鼓瑟孔子聞之曰習亡國之音能保六尺之體¶
乎冉有以告子路子路懼而自悔靜思不食以至骨立¶
(家語互入/勇於改過)晉人有馮婦者善搏虎卒為善士(孟子萬/章上)子¶
路人告之以有過則喜(孟子公/孫丑上)聞過而有喜色程元能¶
<pb:KR3k0025_WYG_062-34a>¶
之(文中/子)¶
史呉季札如晉將宿于戚聞鍾聲焉曰夫子獲罪於君¶
而在此懼猶不足而又何樂文子聞之終身不聽琴瑟¶
　人誰無過過而能改善莫大焉　君子能知其過必¶
有令圗天所贊也(並左/傳)改往反過(前漢谷/永傳)有盜牛者主¶
得之盗請曰刑戮是甘乞不使王彦方知也烈聞而使¶
人謝之遺布一端或問其故烈曰盜懼吾聞其過是有¶
恥惡之心既懐恥惡必能改過故以此激之後有老父¶
<pb:KR3k0025_WYG_062-34b>¶
遺劍於路行道一人見而守之至暮老父還尋得劒怪¶
而問其姓名以事告烈使推求乃先盜牛者也(東漢王/烈傳)¶
周處少不修細行州里患之自知為人所惡慨然有改¶
勵之志曰今時和嵗豐何不樂耶父老曰三害未除何¶
樂之有處曰何謂也答曰南山白額猛獸長橋下蛟并¶
子為三矣處乃入山殺虎沒水殺蛟勵志好學志存義¶
烈克己朞年州府交辟(晉書本傳/互入發憤)智者改過而遷善則¶
其徳日新(通鑑唐/徳宗紀)陸贄曰臣聞仲虺贊揚成湯不稱其¶
<pb:KR3k0025_WYG_062-35a>¶
無過而稱其改過吉甫歌頌周宣不美其無闕而美其¶
補闕是則聖意較然明甚惟以改過為能不以無過為¶
貴(同/上)¶
集克己自懲創　事多改前好　顔子不貳過者葢能¶
止之於始萌絶之於未形不貳之言行也(並韓/集)馮婦好¶
搏虎卒為善士周處狂横一旦改節皆能自克(栁/文)¶
本朝今當痛自改三釁復三湔(山/谷)¶
　　　改過不勇¶
<pb:KR3k0025_WYG_062-35b>¶
經法語之言能無從乎改之為貴從而不改吾末如之¶
何也已矣(語/)¶
子有人日攘其鄰之雞者或告之曰是非君子之道請¶
損之月攘一雞以待來年然後己如知其非義斯速已¶
矣何待來年(孟/子)¶
史朕見前世帝王拒諫者多云業已為之或云業已許¶
之終不為改如此欲無危亡得乎(通鑑唐/太宗紀)¶
集人患不知其過既知之又不能改是無勇也(韓/文)¶
<pb:KR3k0025_WYG_062-36a>¶
　　　遂非(附文/過)¶
經小人以小惡為無傷而弗去也故惡積而不可掩罪¶
大而不可解(易/)恥過作非(書/)¶
子醜必託善以自為解邪必䝉正以自為辭游不論國¶
仕不擇官行不辭汚曰伊尹之道也分别爭財親戚兄¶
弟搆怨骨肉相殘曰周公之義也行無㢘恥辱而不死¶
曰管子之趣也行貨賂趨勢門立私廢公比周而取容¶
曰孔子之術也(淮南/子)¶
<pb:KR3k0025_WYG_062-36b>¶
史過而不改而又久之以成其悔何利之有焉(左宣十/七年)¶
言足以飾非(史商/紀)子獨不見家人寡婦耶始自約敕之¶
時意廼慕宋伯姬及陳孝婦不幸一為盜賊所汚遂行¶
淫佚知其非禮然不得自還吾猶此矣(西漢原渉傳互/入因誤成誤)¶
竇嬰曰侯自我得之自我失之無所恨(西漢田蚡傳互/入自為成敗)¶
漢髙帝曰吾繫相國欲令百姓聞吾過也(通鑑漢/髙紀)愚者¶
恥過而遂非遂非則其惡彌積(通鑑唐/徳宗紀)公孫𢎞謝曰夫¶
知臣者以臣為忠不知臣者以臣為不忠(通鑑漢/武紀)梁武¶
<pb:KR3k0025_WYG_062-37a>¶
帝遭臺城之變歎曰自我得之自我失之亦復何恨(本/紀)¶
翟莊曰貪餌吞鈎豈我也哉(晉書/本傳)謝鯤字㓜輿挑鄰家¶
女髙氏投梭折其兩齒時人為之語曰任達不已㓜輿¶
折齒鯤聞之傲然長嘯曰猶不廢我嘯歌(晉/書)孫子荆謂¶
王武子曰當枕流潄石武子曰石非可潄流非可枕孫¶
曰流欲洗其耳所以枕石欲礪其齒所以潄(晉書王隱/傳互入因)¶
(誤成/誤)李林甫子岫見權勢熏灼曰大人居位久枳棘滿¶
前一旦禍至若欲比若人可得乎林甫不樂曰勢已然¶
<pb:KR3k0025_WYG_062-37b>¶
可奈何(唐/書)¶
傳記許敬宗性輕見人多忘之或謂其不聰乃曰卿自¶
難記若遇曹劉沈謝暗中摸索着亦可識(國/史)賈充問孫¶
皓曰何以剝人面皓曰憎其顔之厚耳(語/林)¶
本朝仁宗朝王安石知制誥一日賞花釣魚宴内侍各¶
以金楪盛釣餌藥置几上安石食之盡明日帝謂宰輔¶
曰王安石詐人也使誤食釣餌一粒則止矣食之盡不¶
情也(聞見/錄)¶
<pb:KR3k0025_WYG_062-38a>¶
　　　自是¶
經自用則小(書/)匪先民是程匪大猷是經　具曰予聖¶
　自獨俾臧自有肺腸　抑此皇父豈曰不時(並/詩)愚而¶
好自用賤而好自專生乎今之世反古之道(中/庸)¶
子宋之愚人得燕石藏之以為大寳周客聞而觀焉主¶
人端冕𤣥服以發寳匱十重緹巾十襲客見之盧胡而¶
笑曰此燕石也與瓦甓不異主人大怒藏之愈固(闞/子)不¶
是師法而好自用譬以盲辨色以聾辨聲　今之處士¶
<pb:KR3k0025_WYG_062-38b>¶
無能而云能無知而云知者也(並荀/子)¶
史呉起為人剛勁自喜(通鑑/周紀)奮其私知而不師古(史項/羽紀)¶
事不師古而能長久者非所聞也(史李/斯傳)輦上君子自以¶
為堯舜之世何敢妄言(晉/書)子思曰君出言自以為是而¶
卿大夫莫敢矯其非卿大夫出言亦自以為是而士庶¶
人莫敢矯其非(通/鑑)上曰吾業已授之不可追也(通鑑唐/髙祖紀)¶
宗慤為豫州呉喜為典籖慤刑政所施喜毎多違執慤¶
大怒曰宗慤年将六十為竭命止得一州如斗大不能¶
<pb:KR3k0025_WYG_062-39a>¶
復與典籖共臨之(通鑑宋/世祖)自用不能聽大度之言(通鑑/秦紀)¶
　　　䕶短¶
經人莫知其子之惡(大/學)¶
史令狐綯執政嵗久子滈頗招權受賄言者攻其短令¶
狐綯為滈訟寃(通鑑唐/宣宗)人有愛其狗者狗常溺井其鄰¶
人見欲入言之狗當門而噬之(通鑑/周紀)¶
集桓侯抱将死之疾而怒扁鵲之先見(嵇叔/夜)¶
本朝今人有過不喜人規如䕶疾而忌醫寜滅其身而¶
<pb:KR3k0025_WYG_062-39b>¶
無悟也(通/書)¶
　　　怙終¶
經怙終賊刑　罔晝夜頟頟　凶人為不善亦惟日不¶
足　穢徳彰聞　狃于姦宄　驕淫矜侉将由惡終(並/書)¶
方茂爾惡相爾矛矣　多將熇熇不可救藥(並/詩)¶
史長惡不悛徒自及也(左隠/六年)不思謗讟不憚鬼神神怒¶
民痛無悛于心(左昭/二年)宋子魚曰禍猶未也未足以懲君¶
(左僖二/十一年)於易一過為過再為渉三而弗改滅其頂凶(魏/志)¶
<pb:KR3k0025_WYG_062-40a>¶
傳記蜂蠆不棄毒於人則不靜(説/苑)¶
集雖九死其猶未悔(楚/辭)蜂蠆終懐毒(杜/詩)梟音不悛鴟張¶
益熾(白傳/集)¶
　　　不能悔過¶
史呉季札将宿於戚聞鍾聲焉曰夫子獲罪於君以在¶
此懼猶不足而又何樂焉(左襄/公)衛侯衎復歸于衛大夫¶
逆于境者執其手而與之言道逆者自車揖之逆于門¶
者頷之而已(左襄二/十六年)齊王出亡之衛衛君辟宫舎之稱¶
<pb:KR3k0025_WYG_062-40b>¶
臣而共具齊王不孫衛人侵之齊王去奔鄒魯有驕色鄒¶
魯弗内遂走莒(通鑑/周紀)項王渡淮有二十八騎漢騎追者¶
數千人項王自度不能脱謂曰吾起兵七十餘戰所當¶
者破未嘗敗北遂霸有天下今卒困此此天亡我非戰¶
之罪也今日願為决戰斬将搴旗令諸君知天亡我非¶
戰之罪也(史項/羽紀)¶
集小人在辱亦克知悔及其既寜終莫能戒(韓/文)¶
　記纂淵海卷六十二¶
