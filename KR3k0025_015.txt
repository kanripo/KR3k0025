# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:33.333606
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷十五
<pb:KR3k0025_WYG_015-1a>¶
欽定四庫全書¶
　記纂淵海卷十五　　　　宋　潘自牧　撰¶
　　郡縣部¶
　　　廣南東路¶
　　　　廣州(倚郭二/外縣六)　(南海/清逺)　(番禺/増城)　(懷集/)　(東筦/)¶
　　　　　(新㑹/)　(香山/)¶
　　　　　清海軍節度　廣東經略安撫司轉運司¶
　　　　　　提舉司市舶司¶
<pb:KR3k0025_WYG_015-1b>¶
郡號番禺　五羊　南海　清海　東筦¶
州沿革牽牛婺女之次越分野禹貢揚州之域春秋百¶
越地秦漢南海郡東漢建安魚立交州尋廢之吳分立¶
廣州晉為州治隋廢郡改番州大業復南海郡唐武德¶
立廣州貞觀為都督府開元為嶺南道天寶為南海郡¶
乾寧升清海軍五代南漢劉隠所有(地理沿/革表)¶
縣沿革南海本秦南海郡番禺縣地東漢交州吳廣州¶
皆治此隋改番禺曰南海為州治唐因之五代劉隱分¶
<pb:KR3k0025_WYG_015-2a>¶
置咸寧常康二縣本朝省之　番禺秦初置縣至隋改¶
南海唐長安於江南洲上别置番禺分置郭下　清逺¶
本漢南海郡中宿縣地晉屬始興郡梁立西衡州改縣¶
為清逺郡隋廢清逺為縣屬廣州　増城本番禺縣地¶
東漢初析置晉成帝分立東官郡宋齊仍屬南海隋廢¶
郡以縣屬廣州　懷集本漢南海郡四㑹縣地又蒼梧¶
郡封陽地晉於四㑹地置懷化縣屬新㑹郡宋齊屬南¶
海齊於封陽地置洊安縣隋省二縣後復置懷集縣屬¶
<pb:KR3k0025_WYG_015-2b>¶
廣州唐武德立威州並置興平霍清威成三縣貞觀州¶
廢省三縣入懷集又置洊安縣開元省永固縣入懷集¶
至德改洊安為洊水本朝省之　東筦本漢博羅縣地¶
隋置寶安屬番州唐至德更今名屬廣州　新㑹本漢¶
番禺縣地晉恭帝置新㑹縣及郡隋廢郡為封州改允¶
州又改岡州大業州廢屬南海郡唐武德岡州析置封¶
平封樂復二縣正觀州縣並廢尋復立岡州開元州廢¶
以新㑹屬廣州　香山本香山鎭在唐南海番禺東筦¶
<pb:KR3k0025_WYG_015-3a>¶
新㑹之境本朝昇縣(地理沿/革表)¶
形勝番山在南　禺山在北　金山在新㑹　寶山在¶
東筦　亷山在清逺西　貪泉在番禺西　崑山在新¶
㑹上有天井　崙山在新㑹有白龍池　浴日亭在扶¶
胥鎮南　連天觀在提舉司　五羊城在南海縣昔有¶
五仙人騎五色羊至此　九龍泉在白雲山　琵琶洲¶
在南海東　珊瑚洲在東筦南　珊瑚井在浮丘山¶
鳯凰岩在東筦　鷓鴣峰在増城(輿地/紀勝)¶
<pb:KR3k0025_WYG_015-3b>¶
人物唐區丹從學韓文公　五代何澤為洛陽令諫唐¶
莊宗好獵　羅威事母至孝　黄舒事母至孝人目其¶
居曰參里(二人未詳其/是何朝代)皇朝馮元中甲科能通五經(輿/地)¶
(紀/勝)¶
集番禺軍府盛欲說暫停杯盖海旗幢出連天觀閣開¶
衙時龍戸集上日馬人來風静鶢鶋隐官亷蚌蛤回(韓/文)¶
縣樓重蜃氣邑里襍鮫人海暗三山雨江明五嶺春(岑/參)¶
霧遶龍川暗山連象郡遥(劉長/卿)連天浪静長鯨息映日¶
<pb:KR3k0025_WYG_015-4a>¶
颿多寶舶來(劉禹/錫)五羊城在蜃樓邉墨綬縋腰正少年¶
山静不應聞屈鳥草深從使翳貪泉(皮日/休)居人愛近沉¶
珠浦候吏多來拾翠洲(陸龜/蒙)番禺萬里路逺客片㠶過¶
盛府依横海荒祠拜伏波(劉文/房)¶
本朝開寳五年省咸寧當康二縣入南海廢番禺省洊¶
水入懷集廢東筦入增城六年復置東筦　皇祐三年¶
復置番禺縣　紹興二十二年升香山鎮為縣(沿革/表)千¶
年日照珍珠市萬瓦烟生碧玉城山海是為中國藏梯¶
<pb:KR3k0025_WYG_015-4b>¶
航尤見外夷情(程師/孟)客聽潮鷄迷早夜人瞻&KR0275;母識隂¶
晴(同/上)番禺二月尾落花已無春惟有薔薇水衣襟四時¶
薰(郭詳/正)岸邉天影随潮入樓上春容帶雨來(陳與/義)¶
　　　　韶州(倚郭一/外縣五)　(曲江/翁源)　(樂昌/)　(仁化/)　(福建/)¶
　　　　　　(乳源/)¶
　　　　　廣東路提刑司¶
郡號曲江　始興　韶石　廣興　武溪¶
州沿革星土同廣州春秋百越地戰國屬楚秦南海郡¶
<pb:KR3k0025_WYG_015-5a>¶
地漢桂陽郡地吳分立始興郡屬交州宋改廣興郡齊¶
復始興梁蕭勃置東衡州隋開皇改韶州十一年廢入¶
廣州唐武德立番州尋改東衡州貞觀曰韶州屬嶺南¶
道天寶曰始興郡五代盧光稠據之後入南漢(地理沿/革表)¶
縣沿革曲江縣漢屬桂陽郡吳屬始興晉為郡治隋初¶
置韶州後屬南海郡唐韶州治　翁源本漢湞陽縣地¶
梁蕭勃分置翁源縣陳又立清逺郡屬廣州隋廢郡尋¶
省之唐武德復置屬洭州貞觀州廢來屬　樂昌本漢¶
<pb:KR3k0025_WYG_015-5b>¶
曲江縣地梁置梁花縣又分置平石縣隋省平石氏梁¶
花屬廣州後更今名唐武德來屬　仁化本漢曲江縣¶
地唐垂拱析置屬廣州後來屬　福建本曲江翁源地¶
本朝析置　乳源本曲江樂昌地本朝析置(地理沿/革表)¶
形勝浮山在州東北躡之地動　曲江乃湞水武水合¶
而曲抱州域　芙蓉峰在州西　蓮花山在州南　松¶
𣲖水在翁源　棃溪水在曲江　寶石山在州南　錦¶
石岩錦石溪在仁化　越王山在州北　天王嶺在南¶
<pb:KR3k0025_WYG_015-6a>¶
峰山下　靈池在山翁源　靈溪水靈君山在樂昌¶
曹溪宣溪靈溪水皆在曲江　吳溪水在仁化　韶石¶
在曲江二石相峙如雙閭　昌山在樂昌有竒石(輿地/紀勝)¶
人物唐張九齡名相號曲江公　皇朝余静以直諫著¶
名　王陶官至度支郎中五子應舉三人一榜中選¶
蕭雅蕭雄蕭維兄弟俱𨽻上庠登第　鄧戡子堂孫弼¶
三世登第　譚必應童子舉(輿地/紀勝)¶
集交趾丹砂重韶州白葛輕(杜/甫)炎海韶州牧風流漢署¶
<pb:KR3k0025_WYG_015-6b>¶
郎(同上送/韋員外)曲江山水聞來乆恐不知名訪倍難願借圗¶
經將入界毎逢佳處便開看(韓/文)南行踰六旬始下樂昌¶
瀧惡不可言狀船石相衝撞(同/上)行舟傍越岑窈窕越溪¶
深水闇先秋冷山晴當晝隂(張曲/江)¶
本朝開寶五年省仁化入樂昌咸平復置　崇寧元年¶
以岺水塲置福建縣　乾道二年置乳源縣(沿革/表)韶州¶
南國鎮靈蹤傳自曩雙闕倚天秀一逕尋雲上(余/靖)沄沄¶
曲江水天借九秋色樓臺飛半空秀氣盤韶石(王介/甫)首¶
<pb:KR3k0025_WYG_015-7a>¶
參虞舜叩韶石次謁六祖登南華(東/坡)羣岑合勢曲江頭¶
二水交流夾一州地有九㠜清淑氣人無五嶺鬱蒸愁¶
(譚太/𫝊)¶
　　　　肇慶府(倚郭一/外縣一)　(髙要/四㑹)¶
　　　　　肇慶軍節度¶
郡號信女　髙要　端溪　四㑹　興慶¶
府沿革星土同廣州春秋百越地秦南海郡地漢蒼梧¶
郡地宋齊屬南海陳立髙要郡隋廢郡立端州大業信¶
<pb:KR3k0025_WYG_015-7b>¶
女安郡唐端州屬嶺南道五代南海所有(地理沿/革表)¶
縣沿革髙要屬蒼梧郡晉置平興縣屬新寧郡宋齊屬¶
南海又置平興郡梁又置梁秦縣及郡陳立髙要郡隋¶
端州置髙要縣改梁秦省入平興為清泰又置博林縣¶
唐武德尋復置清泰貞觀省博林入髙要省清泰入平¶
興本朝並省平興　四㑹秦初置縣漢屬南海郡宋分¶
置化蒙縣屬綏建郡隋二縣屬廣州唐武德立南綏州¶
二縣屬焉　觀更名湞州州廢屬廣州本朝省化蒙入¶
<pb:KR3k0025_WYG_015-8a>¶
四㑹來屬(地理沿/革表)¶
形勝石室山在髙要又名嵩臺山號神仙下都　石澗¶
山在四㑹　爛柯山在髙要　老香山在廢平興縣西¶
　端溪山有五色香水　端溪水在髙要　龍子嶺獅¶
子岡鳯頭岡在四㑹　牛鼻山在始昌　端溪子石硯¶
可値千金有赤白黄色㸃者謂之鸜鵒眼脉理黄者謂¶
之金線紋(輿地/紀勝)¶
人物皇朝梁順孫兩貢辟雍第　譚維寅中梁榜乙科¶
<pb:KR3k0025_WYG_015-8b>¶
　黄執矩從胡致堂張南軒遊(輿地/紀勝)¶
集端州石匠巧如神踏(闕/)磨刀割紫雲(李/賀)端州江口連¶
雲處始信哀猿傷客心(李/紳)¶
本朝元符三年升興慶軍節度政和升興慶府重和改¶
肇慶府肇慶軍　開寶五年省平興縣入髙要六年省¶
化蒙縣入四㑹　熈寧六年以四㑹屬端州(沿革/表)包孝¶
肅守端州嵗滿不持一硯歸(言行/録)知君今向端溪去願¶
助清風泛怒濤(朝僧贈/陳堯叟)端州正在雙峽間石室嵩臺壓¶
<pb:KR3k0025_WYG_015-9a>¶
孤壘(郭祥/正)新江自南來西與端江匯屹然鵠奔亭遺音¶
垂千載(同/上)¶
　　　　德慶府(倚郭一/外縣一)　(端溪/瀧水)¶
　　　　　永慶軍節度¶
郡號端山　開陽　瀧水　晉康　靈陽　羅田¶
府沿革牛女分野春秋百越地秦屬南海郡漢屬蒼梧¶
郡晉穆帝分立晉康郡梁别立開陽等郡置雙州隋廢¶
諸郡屬端州大業改雙州為瀧州州廢屬信安永熈二¶
<pb:KR3k0025_WYG_015-9b>¶
郡唐武德立瀧又立南康州尋廢貞觀置康州天寶曰¶
晉康郡瀧州曰開陽郡並屬嶺南道五代南溪所有(地/理)¶
(沿革/表)¶
縣沿革端溪縣屬漢蒼梧郡晉立晉康郡宋又置樂城¶
都城安遂三縣梁置建州廣熈郡於安遂縣隋端溪樂¶
城並屬端州信安郡都城縣屬蒼梧郡安遂縣屬永熈¶
郡唐武德立南康州治端溪省端州之撫納入焉至德¶
改安遂曰晉康與樂城都城皆屬康州後改樂城曰恱¶
<pb:KR3k0025_WYG_015-10a>¶
城本朝省諸縣入端溪　瀧水本端溪縣地宋置永熈¶
縣梁置開陽平原羅陽三郡三縣隋廢三郡以三縣屬¶
瀧州開皇改平原曰瀧水羅陽曰正義又置安南縣大¶
業以瀧水立永熈郡而省開陽正義入焉又省永安入¶
永熈唐武德立瀧州復置開陽正義尋省正義又析置¶
安南與永熈屬南建州五年更永熈曰永寧貞觀改南¶
建曰藥州州廢以南安永寧屬瀧州天寶改永寧曰建¶
水至德改安南曰鎮南本朝省諸縣入瀧水(地理沿/革表)¶
<pb:KR3k0025_WYG_015-10b>¶
形勝思耆山在端溪縣　思容水思㑹洞在瀧水　髙¶
良山平定山在端溪　正儀洞在瀧水　靈溪水碌溪¶
水在端溪　靈陽山在瀧水　三洲巖在端溪　三&KR0034;¶
石一名三奠石　雲卓洞雲際山在瀧水(輿地/紀勝)¶
集與子避地西康州洞庭相逢十二秋(杜/甫)¶
本朝開寶五年廢康州入端州省恱城晉康都城三縣¶
入端溪屬端州尋復置康州治端溪縣六年廢瀧州入¶
康州省建水鎮南開陽三縣入瀧州屬焉隆興初德慶¶
<pb:KR3k0025_WYG_015-11a>¶
府(沿革/表)岩岩清峙指仙洞之宛然皓皓恩波與䍧江而¶
共逺(余崇龜/賀余守)居東廣之上游為中興之濳邸(同/上)¶
　　　　英德府(倚郭一/外縣一)　(真陽/浛光)¶
郡號臯石　浛光　真陽¶
府沿革牛女分野春秋百越地戰國屬楚秦南海郡地¶
漢屬桂陽郡吳屬始興郡梁立衡州及陽山郡隋廢郡¶
改洭州州廢屬廣州復洭州貞觀州廢屬廣州立南漢¶
(地理沿/革表)¶
<pb:KR3k0025_WYG_015-11b>¶
縣沿革眞陽本漢桂陽郡湞陽縣吳以後屬始興隋省¶
入曲江後復置曰真陽唐初屬洭州貞觀復曰湞陽屬¶
廣州南漢英州治此　浛光本漢桂陽郡含洭縣吳以¶
後屬始興梁治衡州陽山郡隋改&KR0008;州州廢屬廣州唐¶
置洭州治此州廢屬廣州本朝改今名來屬(地理沿/革表)¶
形勝銀山在真陽有銀江　琅溪在縣南　通天岩碧¶
落洞在州西相去二三里　㴠暉谷有飛霞嶺棲雲洞¶
濳靈洞晞陽島夣弼岩在州南鳴絃峰下真陽峽在真¶
<pb:KR3k0025_WYG_015-12a>¶
陽東南　芙蓉山在州西　蓮花峰在鳴絃峰前　桃¶
花洞在含暉谷後　娥眉岡熊耳嶺皆在浛光(輿地/紀勝)¶
人物皇朝石汝礪問學淹該　馮安上父子登科　鄭¶
敦義知潮陽上書極論市翠羽黄牛革事詔轉一官¶
鄭準劉緯入元祐黨籍　吳其妻譚氏守節罵賊而死¶
(輿地/紀勝)¶
本朝宣和三年賜名真陽郡(㑹/要)今為英德府(沿革/表)乾興¶
元年改湞陽曰真陽為英州治　開寶四年改廣州含¶
<pb:KR3k0025_WYG_015-12b>¶
暉為浛光縣𨽻連州六年來屬(並同/上)越林多蔽天黄柑¶
襍丹橘萬室通釀酤撫逺無禁律醉去不須錢醒來弄¶
琴瑟(梅堯/臣)郡官不患無供給支與真陽幾石山(楊誠/齊)昔¶
仙風冉冉數千載碧落之洞天今佳氣&KR0034;&KR0034;五百年濳¶
龍之福地(徐相賀/王守)¶
　　　　惠州(倚郭一/外縣三)　(歸善/河源)　(博羅/)　(海豐/)¶
郡號博羅　海豐　寅山　河源¶
州沿革星紀之次春秋百越地以後屬南海郡宋秦齊¶
<pb:KR3k0025_WYG_015-13a>¶
屬南海東筦二郡隋立循州大業州廢立龍川郡唐武¶
德曰循州天寶曰海豐郡屬嶺南道漢改禎州别立循¶
州於北境(地理沿/革表)¶
縣沿革歸善本漢南海郡博羅縣地宋置歸善縣隋立¶
循州及龍川郡治唐析置龍川縣貞觀省入南漢改禎¶
州治此　河源本漢龍川縣地齊置河源縣隋屬循州¶
又省新豐縣開皇改曰休吉大業省入唐武德析置石¶
城縣　觀省入南漢屬禎州　博羅縣屬漢南海郡隋¶
<pb:KR3k0025_WYG_015-13b>¶
屬循州唐析置羅陽縣貞觀省入南漢屬禎州　海豐¶
宋初置縣屬東筦郡隋置循州唐武德析置陸安縣¶
觀省入南漢屬禎州(地理沿/革表)¶
形勝羅山在博羅　浮山云是蓬萊一島堯時洪水浮¶
來合而為一故名羅浮有聚霞蜂飛雲壇錦秀峰金沙¶
洞瑇瑁山瑶石臺香峰亭鉢盂峰刀子峰石臼洞阿耨¶
池羅漢岩佛迹岩通天岩㑹仙峰抛毬峰黄龍洞碧雞¶
山朱明洞凢四百三十二峰係第七大洞天　豐湖在¶
<pb:KR3k0025_WYG_015-14a>¶
郡城西有㸃翠溪漱玉灘平逺臺孤嶼亭平湖閣荔枝¶
圃鰲峰亭(輿地/紀勝)¶
人物皇朝古初之國初充賦　梅蟠擢元豐第　張宋¶
鄉紹興以春秋魁多士(輿地/紀勝)¶
集君言羅浮上容易見九垠漸髙元氣壯洶湧來翼身¶
夜宿最髙峰瞻空浩無隣海黒天宇曠星辰來逼人(劉/禹)¶
(錫/)¶
本朝天禧五年改禎州為惠州治歸善(沿革/表)浮山若鵬¶
<pb:KR3k0025_WYG_015-14b>¶
蹲忽展垂天羽(東/坡)羅浮山下四時春盧橘楊梅次第新¶
日啖荔枝三百顆不妨長作嶺南人　赤魚白蟹筯屢¶
下黄柑緑橘籩常加糖霜不待蜀客寄荔枝未信閩人¶
誇(並同/上)近聞更有豐湖好環匝亭臺映洲島野叟忘機¶
鷗鷺閒寒潭無浪蛟龍老(楊無/為)¶
　　　廣南東路¶
　　　　循州(倚郭一/外縣二)　(龍川/興寧)　(長樂/)¶
郡號龍川　興寧　曲寧　長樂　海豐¶
<pb:KR3k0025_WYG_015-15a>¶
州沿革星紀牽牛之次春秋百越地戰國楚地秦以後¶
南海郡龍川縣地晉穆帝分屬永平郡宋齊南海東筦¶
二郡隋屬循州州廢屬龍川郡唐屬循州南漢改循州¶
為禎州而析州之北境别立循州於此(地理沿/革表)¶
縣沿革龍川秦以後屬南海郡晉穆帝置雷鄉縣屬永¶
平郡宋以後屬東筦郡廢雷鄉隋屬循州開皇省入河¶
源縣唐天授置雷鄉縣屬循州南漢改龍川縣置州治¶
此　興寧本龍川縣地晉置興寧縣屬東筦郡隋屬龍¶
<pb:KR3k0025_WYG_015-15b>¶
川郡唐屬循州貞觀省齊昌縣入焉　長樂本興寧縣¶
地本朝析置(地理沿/革表)¶
形勝龍川昔有龍穿地而出即穴流泉因以名縣　蚌¶
湖鴈池在興寧　白鹿山在龍川有白鹿洞　龍潭鰐¶
湖在龍川　白雲洞在州北　白石巖在興寧　白鷴¶
山在州北　霍山在龍川東峰巒凡三百六十按山在¶
州正南　石樓峰在霍山　石泉井在龍川(輿地/紀勝)¶
人物唐韋昌明隱羅浮山　五代羅孟郊官至翰林茆¶
<pb:KR3k0025_WYG_015-16a>¶
屋數間曰翰林堂旁有池號羅公滌硯池(輿地/紀勝)¶
集越井遺封尉陀舊壤(李義/山)龍川平海牛嶺參(同/上)¶
本朝國初曰海豐郡宣和改博羅郡　熈寧四年置長¶
樂縣紹興六年省十九年復　宣和三年改龍川為雷¶
鄉縣紹興復故(沿革/表)尉陀城下兩重陽白酒黄雞意自¶
長(子/由)昔我遷龍川不見平生人傾囊買破屋風雨芘病¶
身頎然一道士野鶴堕雞羣飛鳴閭巷中稍與季子親¶
(前人贈/廖道士)曉登丞相嶺暮宿翰林堂(李中/定)¶
<pb:KR3k0025_WYG_015-16b>¶
　　　　連州(倚郭一/外縣二)　(桂陽/陽山)　(連山/)¶
郡號湟水　熈平　連山　陽山　小桂¶
州沿革翼軫分野禹貢荆州之域春秋百越地戰國屬¶
楚秦長沙郡南境漢屬桂陽郡吳晉屬始興郡宋明帝¶
立宋安郡後廢屬廣興郡齊復置始興梁立陽山郡隋¶
置連州大業改熈平郡唐武縣復連州天寶曰連山郡¶
屬江南道五代初入馬氏後入南漢(沿革/表)¶
縣沿革桂陽縣屬桂陽郡吳以後屬始興梁置陽山郡¶
<pb:KR3k0025_WYG_015-17a>¶
隋唐連州治　陽山本漢陽山侯國屬桂陽郡東漢省¶
之晉復置縣屬始興郡宋屬廣興梁屬陽山郡隋屬熈¶
平郡唐屬連州　連山本桂陽縣地梁武帝析置廣惠¶
縣隋開皇改廣澤屬連州仁夀改今名(沿革/表)¶
形勝桂嶺在桂陽縣北　桂水出於桂嶺　潮泉在桂¶
陽與潮候相應　乳穴凡三十七所栁文有乳穴記¶
桂林山在桂陽相靈山　桃泉山二桃水源所出龍宫¶
灘韓文有詩　鵞崗山在桂陽　巍峩山在連山　安¶
<pb:KR3k0025_WYG_015-17b>¶
樂水在陽山　静禪山在桂陽北廖真人於此上昇(輿/地)¶
(紀/勝)¶
集陸有丘陵之險虎豹之虞水有江流悍急横波之石¶
亷利侔劒㦸舟上下失勢破碎淪没者徃徃有之(韓文/送區)¶
(冊/序)出宰山水縣讀書松竹林(韓/詩)哀猿醒俗耳清泉潔塵¶
襟青竹時黙釣白雲日幽尋(同/上)剡中若問連州事惟有¶
青山盡不如(劉夢/得)連州何連連接天碧岑崟(孟/郊)南連衡¶
岳其清粹秀爽之氣鍾為勝槩賢傑繼出(闕/)　　退之¶
<pb:KR3k0025_WYG_015-18a>¶
雄文露天巧夢得清新揮秀格迨今聲名三百年文字¶
山川相輝赫(前/人)¶
　　　　潮州(倚郭一/外縣二)　(海陽/潮陽)　(掲陽/)¶
郡號潮陽　鳯城　鰐渚　掲陽　海陽　義安¶
州沿革牽牛分野禹貢揚州之域春秋七閩地戰國越¶
人所居秦南海郡地漢初屬南越後南海郡晉東筦郡¶
安帝分立義安郡梁立東揚州改曰瀛州陳廢之隋立¶
潮州大業徙為義安郡唐武德曰潮州天寶曰潮陽郡¶
<pb:KR3k0025_WYG_015-18b>¶
屬嶺南道五代南漢據之(地理沿/革表)¶
縣沿革海陽本漢南海郡掲陽縣地晉屬南海縣為義¶
安郡治隋郡縣俱廢後復海陽縣置潮州潮陽本漢掲¶
陽縣地晉安帝分東筦郡置潮陽縣屬義安郡隋屬潮¶
州唐未㣲省之先天復置揭陽縣漢屬南海郡晉廢之¶
本朝復置(地理沿/革表)¶
形勝韓山與州治相對　(闕/)山在潮陽　東吳在韓山¶
後西霸縈遶於州之太平橋下　鳯水在鳯凰山下¶
<pb:KR3k0025_WYG_015-19a>¶
鱷溪舊名惡溪韓文公為文逐鱷魚處　九侯山在海¶
陽　(闕/)子山在掲陽　桑浦山與州相對　梅溪水在¶
潮陽　(闕/)亭在州治韓木邦人視其花之繁稀以卜登¶
科之祥(輿地/紀勝)¶
人物唐趙德韓文公置鄉校命之為師　皇朝林巽應¶
材識兼茂科以忤權貴有司不敢收　林從周登進士¶
其族列於衣冠者十七人　許由其族為文武官者總¶
三十八人　吳復古道之士　陳希伋經明行脩舉第¶
<pb:KR3k0025_WYG_015-19b>¶
一人(輿地/紀勝)¶
集惡溪瘴毒聚雷霆常洶洶鱷魚如大船牙眼怖殺儂¶
(韓/文)州南數十里有海無天地&KR0275;風有時作掀簸真差事¶
(同/上)¶
本朝宣和六年析海陽縣光德太平懷德三鄉置掲陽¶
縣(沿革/表)潮陽山水東南竒魚船城郭民雍熈當時為撰¶
𤣥帝碑而今風俗鄒魯為(陳文/惠公)休嗟城邑住天荒已得¶
仙枝耀故鄉從此方輿載人物海邉鄒魯是潮陽(前人/送王)¶
<pb:KR3k0025_WYG_015-20a>¶
(生及/第)¶
　　　　梅州(倚郭一/)　(程鄉/)¶
郡號程江　西陽　程鄉　敬州¶
州沿革牽牛之分禹貢揚州之域春秋七閩地戰國屬¶
越秦南海郡地漢初屬南海郡晉初屬東筦郡後屬義¶
安隋屬潮州大業屬義安郡唐屬潮州南漢立敬州本¶
朝改梅州(地理沿/革表)¶
縣沿革程鄉本揭陽縣地南齊初置縣屬義安郡隋省¶
<pb:KR3k0025_WYG_015-20b>¶
復置屬潮州南漢於此立敬州(沿革/表)¶
形勝程江在州西北七十里　曽井泉甘而冷能愈瘴¶
疾　東岩西岩在州左右　聳翠峰在州南西陽山西¶
陽水在程鄉　百花洲在城南兩水間䜟云百花洲尾¶
齊州前此地出狀元(輿地/紀勝)¶
人物程皎不知何代人為鄉里所推重　古成之登雍¶
熈第(輿地/紀勝)¶
本朝開寶四年改敬州曰梅州熈寧六年廢以縣入潮¶
<pb:KR3k0025_WYG_015-21a>¶
州元豐復置治程鄉縣宣和為義安郡(沿革/表)程皎當年¶
一匹夫不操三尺正羣愚片言能使争心息萬里江山¶
性與俱(徐/廋)市小山城寂船稀野渡忙金暄梅蕋日玉冷¶
草根霜(楊萬/里)一行誰栽十里梅下臨溪水恰齊開此行¶
便是無官守只為梅花也合來(同/上)¶
　　　　新州(倚郭一/)　(新興/)¶
郡號新寧　新昌　新口封水　龍水¶
州沿革星土同廣州春秋百越地秦屬南海郡漢屬合¶
<pb:KR3k0025_WYG_015-21b>¶
浦郡晉屬蒼梧郡穆帝分立新寧郡梁立新州隋廢郡¶
大業廢州屬信安郡唐武德復新州天寶曰新昌郡後¶
改新興郡屬嶺南道五代屬南漢(沿革/表)¶
縣沿革新興本漢合浦郡臨允縣地晉穆帝置新寧縣¶
後改新興宋置義寧縣屬新㑹郡梁立新州於新興縣¶
隋義寧屬廣州大業新州廢以新興屬信安郡又有索¶
盧縣省入焉唐新興為新州治武德析置索盧縣新昌¶
单牒永順四縣後省新昌單牒乾元又省索盧義興屬¶
<pb:KR3k0025_WYG_015-22a>¶
廣州本朝省永順義寧入新興(地理沿/革表)¶
形勝天露山在州東南甲於諸山之上　雲秀山在州¶
東　寶盖山在州西　寶冠山在州東南　寶峰山瑞¶
峰山在州北　思龍山思龍水在城南　疊蛇山在信¶
安西南　金山銀山在信安　鐵嶺在州西北　錦山¶
在州南(輿地/紀勝)¶
集海虛爭翡翠溪邏鬬芙蓉(許/渾)波渾未辨魚龍迹霧暗¶
寧知蚌鷸心夜傍歸舟望漁父一溪風雨兩岩隂(同/上)¶
<pb:KR3k0025_WYG_015-22b>¶
本朝開寶五年省永順縣入新興又省義寧六年復置¶
太平興國改義寧曰信安熈寧省入元祐復置紹聖省¶
為鎮(沿革/表)仁義橋邉楊栁斜洗亭岡畔種桑麻龍山水¶
繞祖師塔夏院雲埋宰相家十仙園裏尋常到恰似桃¶
源一洞花(蔡持/正)¶
　　　　封州(倚郭一/外縣一)　(封川/開建)¶
郡號封溪　南靜　臨封　封川¶
州沿革星紀之次春秋百越地秦南海郡地漢蒼梧郡¶
<pb:KR3k0025_WYG_015-23a>¶
地晉穆帝分屬晉康郡梁分立梁信郡及成州隋改封¶
州大業為蒼梧郡唐武德立封州天寶臨封郡屬嶺南¶
道五代南漢據之(地理沿/革表)¶
縣沿革封川本漢廣信縣為蒼梧郡治東漢交州刺史¶
治晉蒼梧晉康郡梁為梁信郡治梁信縣又置封興縣¶
隋改封川大業省封興入焉為蒼梧郡治唐為封州治¶
武德復置封興後省之　開建本漢蒼梧郡封陽縣地¶
吳屬臨賀郡宋分置開建縣立宋建郡郡廢屬臨慶國¶
<pb:KR3k0025_WYG_015-23b>¶
梁立南静郡隋廢郡屬連州後省之唐武德復置開建¶
來屬(沿革/表)¶
形勝東山去城一里　西山州治隔江　忠讜山在開¶
建北忠讜水出焉　豐夀山在州東　靈溪在州北¶
靈洲在封川西　澤錦山月臺山蟠龍山在坊場鄉¶
風溪水在州南　金鏤村有莫狀元讀書堂有龍吟水¶
　麒麟山白馬山在州東(輿地/紀勝)¶
人物漢陳欽治左氏傳　唐莫宣卿狀元登第　南漢¶
<pb:KR3k0025_WYG_015-24a>¶
劉隱起封州據有南海(同/上)¶
本朝開寶五年省開建縣入封川六年復置(沿革/表)秋冬¶
三釀酒風景四時花守官員吏隱惟放日髙衙(田/開)嶺中¶
蕉子國海上荔枝莊民有百年夀家存十嵗糧　東山¶
畫屏展北阜翠蚌馴　我愛臨封好從來禮義鄉(並同/上)¶
垣墉角占樓臺近城郭心藏洞府深(方/維)¶
　　　　南雄州(倚郭一/外縣一)　(保昌/始興)¶
郡號保昌　大庾　溱水¶
<pb:KR3k0025_WYG_015-24b>¶
州沿革牛女之分春秋百越地戰國屬楚秦南海郡地¶
漢屬豫章郡吳屬始興郡宋改廣興郡齊復曰始興郡¶
陳屬東衡州隋屬廣南海郡唐屬韶州南漢立雄州(沿/革)¶
(表/)¶
縣沿革保昌唐析始興縣置湞昌縣屬韶州南漢為雄¶
州治　始興本漢豫章郡南野縣治又雲南海縣治吳¶
屬南康郡孫皓分置始興縣屬始興郡一雲置斜階縣¶
齊改縣曰正階梁復曰始興立安逺郡陳置東衡州隋¶
<pb:KR3k0025_WYG_015-25a>¶
廢郡屬廣州唐屬韶州本朝來屬(地理沿/革表)¶
形勝桂山在始興多桂樹　梅庾即大嶺又有小庾嶺¶
　龜湖山在城南東　龍泉井在州北　丹鳯山在始¶
興縣西　霹靂泉在庾嶺大鑒禪師卓錫遺迹　玲瓏¶
岩在始興縣南　仙女岩在州東北　羅漢洞在州東¶
　天桂峰在始興縣西　脩仁水在城南　斜階水在¶
始興縣南(輿地/紀勝)¶
人物皇朝鄧戒鄧闢兄弟聨名登科　顧希甫及其子¶
<pb:KR3k0025_WYG_015-25b>¶
襄相繼登第　譚渙舉八行　馮應之入元祐黨籍(輿/地)¶
(紀/勝)¶
本朝開寶四年以河北有雄州加南字又避諱改湞昌¶
為保昌縣以韶州始興𨽻焉　宣和二年為保昌郡(沿/革)¶
(表/)¶
集凌江清淺遶城流庾嶺南邉第一州惟有梅花傳逺¶
信只慿萱草緩離憂(章得/象)嶺分東越封疆闊天限中原¶
氣象雄(李公/寅)魚躍元無溪靣凍雪光散作嶺頭梅(郭祥/正)¶
<pb:KR3k0025_WYG_015-26a>¶
　　　　恩州(倚郭一/外縣一)　(陽江/陽春)¶
郡號南陵　陽春　恩平　西平　杜陵　富林¶
州沿革斗牛之分春秋百越地秦屬南海郡漢屬合浦¶
郡吳屬吳興郡齊立齊郡梁立桂嶺陽春二郡隋廢郡¶
屬髙州後屬髙凉郡唐武德立春州又析置勤州貞觀¶
立恩州天寶改恩州曰恩平郡春州曰南陵郡勤州曰¶
雪浮郡並嶺南道本朝廢勤春二州(沿革/表)¶
縣沿革陽江本漢髙凉縣地晉海安縣地又西平縣屬¶
<pb:KR3k0025_WYG_015-26b>¶
髙興郡後省之齊分立齊安郡及縣梁又置杜陵縣入¶
杜陵郡隋廢二郡以縣屬南州開皇改齊安曰海安杜¶
陵曰杜原大業置陽江縣唐武德又置西平縣改海安¶
曰齊安杜原曰杜陵貞觀以西平𨽻恩州以齊安杜陵¶
來屬至德改齊安曰恩平大順徙治恩平畨西平入焉¶
後又徙治陽江縣本朝併省恩陵杜陵二縣　陽春本¶
漢髙凉縣允吾縣地宋於允吾地置龍潭縣後改銅陵¶
梁於髙凉地立陽春郡陳増置陽春縣隋陽春屬髙凉¶
<pb:KR3k0025_WYG_015-27a>¶
郡銅梁屬信安郡唐武德以陽春置春州及流南西城¶
縣又以銅陵置勤州及富林縣天寶又置羅水縣屬春¶
州省西城縣本朝廢勤春二州併省其縣(沿革/表)¶
形勝鸞山在陽春　鵠山在羅水縣界　羅領山羅琴¶
山在陽江　羅黄山羅鳯水在陽春　翠鳥山在陽江¶
　金雞石在州西北　龍龜山為南服之冠　鳯凰山¶
有鳯凰巢其上或云此州穴也　鸚鵡山在縣西南¶
崑崙山在古杜陵縣北崆峒山出石乳　石林有自然¶
<pb:KR3k0025_WYG_015-27b>¶
樓臺(輿地/紀勝)¶
本朝開寶五年廢勤春二州省恩平杜陵二縣入陽江¶
省富林入銅陵以羅水流南二縣來屬六年省流南羅¶
水入陽春尋復置春州以陽春銅陵二縣屬焉祥符廢¶
春州以縣屬新州天禧復春州慶厯恩州加南字熈寧¶
又廢春州以陽春來屬而省銅陵入焉(沿革/表)¶
集井邑峰巒疊郡城新臺髙峙見南溟海瀾震蕩連空¶
白星瀆朝宗徹底清(知郡/游公)山為翠濤湧潮拓碧天開(胡/澹)¶
<pb:KR3k0025_WYG_015-28a>¶
(庵/)西山排闥來周遭似翠環初疑金谷嶺元是鉄坑山¶
人言兹地惡我愛碧孱顔　兹地山皆石他山盖不如¶
固非從此出疑是補天餘下漏一拳小髙凌千級虛竒¶
章應未見名不到中書(並同/上)¶
　　　　桂州(倚郭一/外縣九)　(臨桂/興安)　(靈川/)　(陽朔/)　(荔浦/)¶
　　　　　　(永福/)　(脩仁/)　(理定/)　(義寧/)　(古縣/)¶
　　　　　静江軍節度　廣西經略安撫司轉運司¶
　　　　　　提刑司提舉司¶
<pb:KR3k0025_WYG_015-28b>¶
郡號桂林　桂府　始安　桂州　臨桂¶
郡沿革翼軫之分鶉尾之次禹貢荆州之域春秋百越¶
地戰國屬楚秦屬桂林郡漢屬零陵蒼梧二郡吳立始¶
安郡宋明帝改始建國齊復梁兼立桂州大業復始安¶
郡唐立桂州為大都督府屬嶺南道天寶曰始安郡天¶
順升静江軍節度五代入楚馬氏後入南漢(沿革/表)¶
縣沿革臨桂本漢零陵郡始安縣吳始安郡治梁桂州¶
治唐析始安縣置福禄純化二縣貞觀省福禄更始安¶
<pb:KR3k0025_WYG_015-29a>¶
曰臨桂永真更純化曰恭化後唐更慕化本朝省入臨¶
桂　興安本漢始安縣地唐武德析置臨源縣大厯改¶
全義石晉時馬氏奏立漙州改縣為德昌後復曰全義¶
本朝廢漙州更今名　靈川本漢始安縣地唐龍朔析¶
置　陽朔本漢始安縣地梁初析置唐屬桂州武德置¶
歸義縣正觀省入　荔浦漢置屬蒼梧郡吳屬始安郡¶
仍析置永豐縣梁廢之唐武德立荔州又分陽朔置永¶
豐縣屬昭州正觀廢荔州以荔浦永豐屬桂州長慶更¶
<pb:KR3k0025_WYG_015-29b>¶
永豐曰永後梁又改永寧本朝省入荔浦　永福本漢¶
始安縣地唐武德析置　脩仁本漢荔浦縣地吳置建¶
陸縣屬蒼梧郡宋末屬始建國齊梁陳屬始安郡隋屬¶
桂州唐武德屬荔州貞觀立晏州州廢來屬長慶更今¶
名　理定本漢始安縣地隋置興安縣大業省唐武德¶
復置又置宣風縣貞觀省之至德改興安曰理定　義¶
寧本漢始安縣地石晉析臨川初置　古縣本漢始安¶
縣地唐乾寧析置恭化(地理沿/革表)¶
<pb:KR3k0025_WYG_015-30a>¶
形勝堯山在城東北　舜山在城北　桂林一名八桂¶
又名八柱言八桂成柱也　桂水又名桂江　荔水一¶
名荔江　灕山在城南居灕水之陽　獨秀山在城西¶
北　七寶山在南沙阿林　龍蟠山在興安　龍隱岩¶
在水東七星山　龍門山在陽朔　鳯巢山在永福¶
白龍洞在南溪　白鶴山在陽朔有白鶴洞　繡山洞¶
在新林驛北　丹崖峰金泉山在陽朔　銀江水在靈¶
川　棲霞洞在七星峰下　凌霄峰在陽朔　隱山六¶
<pb:KR3k0025_WYG_015-30b>¶
洞曰朝陽夕陽平華北牖嘉蓮白雀(輿地/紀勝)¶
人物王世則中進士第一淳化中以言儲貳謫象州(輿/地)¶
(紀/勝)¶
集我所思兮在桂林欲往從之兮湘水深(張衡/賦)南州實¶
炎德桂樹凌寒山　五嶺皆炎熱宜人獨桂林(桂/詩)城窄¶
山將壓江寛地共浮西南通絶域東北有髙樓神護青¶
楓岸龍移白石湫(李商/隱)蒼蒼森八桂兹地在湘南江作¶
青羅帶山如碧玉篸戸輸多翠羽家自種黄柑(韓/文)山水¶
<pb:KR3k0025_WYG_015-31a>¶
衙門外旌旗樓堞中(白居/易)遥聞桂水遶城隅城上江山¶
滿畫圖為問訾家州畔月清秋擬許醉狂無(趙/擬)碧桂水¶
連海蒼梧雲滿山(楊/衡)¶
本朝紹興以潛藩升靜江府　嘉祐六年省慕化縣¶
入臨桂　乾德元年廢漙州以全義縣來屬太平興國¶
改興安縣　熈寧四年省永寧縣入荔浦為鎮元祐復¶
紹聖省入熈寧四年省修仁縣入荔浦元豐復　大觀¶
二年以古縣屬融州三年復𨽻(沿革/表)¶
<pb:KR3k0025_WYG_015-31b>¶
集桂嶺花光紛似雪荔江波色緑於苔(張謨/詩)舊色掃¶
開浪拍霧新詩装就桂林春相離水色秋前老獨秀嵐¶
光霽後勻(陶/弼)青羅江水碧連山城在山光水色間(同/上)朝¶
遊七星岩暮上千山觀東西兩竒絶勢略嶺海半(張孝/祥)¶
桂林二十四岩洞杖屨十年供醉遊(姚宋/佐)山接衡湘多¶
勝記湖如杭頴共佳名(同/上)¶
　　　　容州(倚郭一/外縣二)　(普寜/北流)　(陸川/)¶
　　　　　寧逺軍節度¶
<pb:KR3k0025_WYG_015-32a>¶
郡號容管　普寧　繡城　容州　銅州　南流¶
州沿革星紀牽牛之次春秋百越地秦屬象郡漢屬南¶
越後屬合浦鬱林二郡東漢屬合浦郡宋置南流郡後¶
廢之隋為合浦水平二郡唐武德立銅州貞觀改容州¶
天寶曰普寧郡屬嶺南道南漢升寧逺軍額(沿革/表)¶
縣沿革普寧本漢合浦郡合浦縣及鬱林郡阿林縣地¶
晉為阿林縣梁置隂石縣及郡隋廢郡改隂石曰奉化¶
又置安民縣尋改寧民又改奉化為普寧並屬永平郡¶
<pb:KR3k0025_WYG_015-32b>¶
阿林屬鬱林郡唐武德普寧屬永州又分置渭龍縣貞¶
觀改寧民為欣道來屬元和州徙治普寧先是武德析¶
阿林縣置吊林羅二縣置林州六年改繡州天寶曰常¶
林郡本朝并省入普寧　北流本漢合浦縣地隋初置¶
縣屬合浦郡唐武德置銅州治此又分置陵城縣又武¶
德置扶萊縣屬竇州又置羅辦縣屬羅州乾封以二縣¶
置東峩州總章改禺州置峩石縣天寶曰温水郡本朝¶
併省入北流　陸川本漢合浦縣地隋開皇初置縣唐¶
<pb:KR3k0025_WYG_015-33a>¶
開元來屬又武德置龍化河南二縣屬羅州又置龍豪¶
温水二縣屬田州後龍化屬辦州温水屬禺州大厯以¶
四縣置順州天寳曰順義郡本朝並省入陸川(沿革/表)¶
形勝金山在陸州　繡江在普寧都嶠山第二十小洞¶
天　白石山第二十一小洞天　勾漏山第二十二小¶
洞天　牛峰山在普寧　鶴洞山龍化水在陸川　都¶
竇山在普寧　太容山在州西北　鳴石山峩石山在¶
陸川　本石山在普寧(輿地/紀勝)¶
<pb:KR3k0025_WYG_015-33b>¶
集容州幾十里直傍青天崖(賈/島)池北含烟瑶草短萬松¶
亭下清風滿(劉夣/得)普寧都護軍威重九驛梯航塞要津¶
十二銅魚尊畫㦸三千崖角擁朱輪(陳陶贈/韋中丞)逺慚勾漏¶
令不得問丹砂(杜/詩)鷁鳥衝龍浪犀渠拂嶺雲(杜牧/之)¶
本朝開寶二年廢繡禺順三州入容州省渭龍欣道二¶
縣又廢繡州常林阿林羅繡三縣並入普寧省陵城縣¶
入廢禺州峩石扶萊羅辦三縣並入北流又廢順州龍¶
化温水河南龍豪四縣入陸川(沿革/表)浪經蛟浦闊山入¶
<pb:KR3k0025_WYG_015-34a>¶
鬼門寒(歐陽/公)天涯已慣經人日歸路猶欣過鬼門(東/坡)一¶
年勾漏守尋盡洞中天佛記盧藏用仙壇葛稚川醒心¶
西掖水燒眼碧池蓮我豈無新事詩碑與酒泉(陶/弼)問津¶
勾漏山散䇿寳圭洞羣峰羅翠屏環合無缺空石盤與¶
丹竈遺迹可捫弄(李忠/定)¶
　　　　邕州(倚郭一/外縣一)　(宣化/武緣)¶
　　　　　建武軍節度　管内安撫都監¶
郡號永寧　南晉　宣化　晉興　邕管　和山¶
<pb:KR3k0025_WYG_015-34b>¶
州沿革星紀牽牛之次古越地秦屬桂林郡漢屬鬱林¶
郡東晋分置晋興郡隋廢郡屬尹州大業屬鬱州鬱林¶
郡唐武德立南晉州貞觀改邕州天寶曰朗寧郡屬嶺¶
南道南漢升建武軍節度(沿革/表)¶
縣沿革宣化本漢領方縣地晉置晉興郡隋廢為縣尋¶
改宣化縣唐為州治武德析置朗寧縣又置如和縣屬¶
欽州景龍來屬乾元開山峒立思籠縣本朝並省入宣¶
化　武緣本漢領方縣地晉置晉興縣隋置武緣縣屬¶
<pb:KR3k0025_WYG_015-35a>¶
尹州廢晉興大業又廢武緣唐武德並復置乾元開山¶
峒立封陵縣本朝並省入武緣(沿革/表)¶
形勝道人山在城東三百里　公母山在左江永平寨¶
之東　崐崘山在宣化縣東有崐崙關　鏌鎁山在武¶
緣縣南　銅柱漢馬援所鑄　銀瓮仙人所遺人或上¶
山觀之則失其處及下則復見之　武號山在城南¶
都礱山在州西北　羅秀山在宣化縣北(輿地/紀勝)¶
人物皇朝石鑑舉進士說諸蠻不附儂智髙有功(同/上)¶
<pb:KR3k0025_WYG_015-35b>¶
集龍約海船行有力象隈銅柱卧成㾗(沈/彬)分野窮禹畫¶
人烟過虞循(劉夢/得)¶
本朝開寶五年省朗寧思籠二縣入宣化省封陵入武¶
緣更晉興曰樂昌　景祐二年省如和入宣化省樂昌¶
入武緣(地理沿/革表)璽書行絶域銅柱入中原(陶/弼)玉簪峰頂¶
共登仙銅柱溪頭再得賢　深入儂黄左右溪溪邉得¶
比嵗寒枝　五十溪洲五寨城廣宣恩詔諭蠻情　少¶
希銅馬式老厭玉門關(並同/上)再獲金城之固幾還銅柱¶
<pb:KR3k0025_WYG_015-36a>¶
之封(狄武/襄表)¶
　　　　宜州(倚郭一/外縣四)　(龍水/忻城)　(天河/)　(思恩/)　(河池/)¶
郡號宜山　龍水　龍江　忻城　粤州¶
州沿革粤地牽牛分野秦屬象郡漢屬鬱林郡唐置粤¶
州天寶改龍水郡乾元曰粤州乾符改宜州(沿革/表)¶
縣沿革龍水唐與州同置及置崖州東璽二縣後省之¶
乾封置洛封縣屬栁州元和改曰洛曺本朝省入龍水¶
　忻城秦屬象郡唐覊縻芝忻州領五縣歸恩州領五¶
<pb:KR3k0025_WYG_015-36b>¶
縣紆州領六縣本朝並省入忻城　天河唐與州同置¶
　思恩唐貞觀開生蠻置環州及思恩縣本朝廢州以¶
縣來屬　河池本朝覊縻智州本朝來屬(沿革/表)¶
形勝日山在城東　月山在城西　三元坊以馮京殿¶
省解俱第一　四賢堂取馮京黄山谷趙清獻呂兖公¶
以名之　髙峰山陸猿仙所隠　疊石山在思恩縣¶
龍德山在天河縣西　鵞溪水在河池縣南　馬山溪¶
在河池縣西(輿地/紀勝)¶
<pb:KR3k0025_WYG_015-37a>¶
人物皇朝馮京解殿三元　何旦與東坡遊　區革與¶
山谷遊(同/上)¶
本朝慶厯三年廢芝忻歸恩紆三州入宜州以其十六¶
縣地併入忻城來屬　淳化元年以栁州洛曺縣來屬¶
嘉祐省之熈寧廢懷逺軍古陽述昆二縣入龍水宣和¶
改曰宜山後復故　大觀三年以天河縣屬融州後復¶
故　熈寧八年廢環州以思恩縣來屬徙治帶溪寨省¶
鎮寧州禮丹縣入焉元豐復舊治　治平二年以智州¶
<pb:KR3k0025_WYG_015-37b>¶
河池縣來屬又省富刀縣入焉(沿革/表)　青山通象郡白¶
浪下靈渠(陶/弼)¶
　　　　融州(倚郭一/外縣一)　(融水/懷逺)¶
　　　　　清逺軍節度¶
郡號融水　羅水　融江　清逺¶
州沿革牛女之分或曰翼軫春秋百越地秦屬桂林郡¶
漢屬鬱林郡吳晉屬桂林郡齊置齊熈黄水二郡梁置¶
東寧州隋開皇改融州大業廢之屬始安郡唐復融州¶
<pb:KR3k0025_WYG_015-38a>¶
天寶曰融水郡屬嶺南道五代地入南漢(沿革/表)¶
縣沿革融水本漢鬱林郡潭中縣齊置齊熈縣及郡又¶
置臨䍧黄水二縣隋改齊熈曰義熈大業省二縣入焉¶
屬始安郡唐武德置州析置臨䍧黄水安修三縣六年¶
改義熈曰融水貞觀省安修天寶省黄水臨䍧置武陽¶
本朝省入懐逺懷逺本朝初置(同/上)¶
形勝丹溪在融水西　清潭在州南　真仙岩在州南¶
五里　老人岩在城西五里　靈夀溪本老君以丹投¶
<pb:KR3k0025_WYG_015-38b>¶
水中飲此者得夀　仙女山近朱欄鋪　朱砂山玉華¶
洞在融水西北　玉江水在懷逺縣西　寶溪水在融¶
水縣界　銅鼓山石門山並在城西(輿地/紀勝)¶
本朝政和二年升清逺軍節度　開寶二年分桂州珠¶
川峒地置羅城縣熈寧省羅城武陵二縣入融水　紹¶
興四年廢平州為王口寨役於此置懷逺縣(沿革/表)¶
集溪僧過此說山公遊遍真仙洞府中乳石崖邉得靈¶
草可能封褁寄山翁(陶/弼)融水奥區潭中舊壤山居谷聚¶
<pb:KR3k0025_WYG_015-39a>¶
控並海之蠻夷地大物荒據列城之襟帶(陞軍額/制詞)¶
　　　　象州(倚郭一/外縣二)　(陽夀/來賔)　(武僊/)¶
　　　　　象郡防禦¶
郡號陽水　建陵　陽夀　象山　鬱水¶
川沿革翼軫鶉尾之次春秋百越地秦屬桂林郡漢屬¶
鬱林吳晉屬桂林陳置象郡隋為象州後屬始安郡唐¶
武德復象州天寶曰象郡屬嶺南道五代地入南漢(沿/革)¶
(表/)¶
<pb:KR3k0025_WYG_015-39b>¶
縣沿革陽夀本漢潭中縣地吳分立桂林郡陳立象郡¶
置陽夀淮陽二縣隋開皇改淮陽為陽寧大業省入陽¶
夀又有西寧縣省入桂林縣唐武德置州析桂林置武¶
德西寧二縣又置武化縣屬封州又置長封與武化並¶
屬晏州州廢來屬後省西寧武德長封三縣貞觀治武¶
化大厯治陽夀南漢廢武化　來賔本漢中留縣地唐¶
乾封置來賔縣及嚴州又置歸化縣天寶改州為循德¶
郡本朝並省入來賔　武僊本漢中留縣地隋置桂林¶
<pb:KR3k0025_WYG_015-40a>¶
縣屬始安郡唐武德析置武僊縣乾封省桂林入焉(沿/革)¶
(表/)¶
形勝象山在陽夀　鹿山在陽夀上有鹿池　龍洞在¶
來賔　仙岩在武僊　靈泉在陽夀　聖塘去城百里¶
石山髙峻人莫能登　金峰山在來賔　鉄峽山銅鼓¶
山皆在武僊　六祖岩在西山寺後　八德泉在報恩¶
寺　仙人山在武僊　仙女岩去城七十里(輿地/紀勝)¶
人物皇朝栗大用應童科　謝洪謝澤兄弟篤學¶
<pb:KR3k0025_WYG_015-40b>¶
集青山海上無城郭惟有松排出象州(張/籍)¶
本朝開寶七年廢嚴州入象州省歸化縣入來賔　元¶
祐元年復置武化崇寧廢入陽夀(沿革/表)¶
集象郡雖云逺王郡各有宜踈梅香度水瘦竹笋穿籬¶
坐待百卉芳春風兼四時(王安/中)誰云嶺外皆炎熱此是¶
西南第一州(趙伯/先)地控百蠻疆連五嶺(陞防/禦制)顧兹象郡¶
邈在狼荒(髙子/美表)建此象臺邈在駱越(前人/啓)¶
　　　　貴州(倚郭一/)　(鬱林/)¶
<pb:KR3k0025_WYG_015-41a>¶
　　　　　懷澤郡防禦¶
郡號西駱　甌越　馬度　懷澤¶
州沿革牛女之分古荒裔之地春秋西駱甌越之地秦¶
時屬桂林郡漢屬鬱林郡梁置定州後加南字隋改尹¶
州又曰鬱州尋改鬱林郡唐武德立南尹州置總管府¶
貞觀改貴州天寶曰懷澤郡屬嶺南道五代地入南漢¶
(沿革/表)¶
縣沿革鬱林本漢鬱林郡廣鬱縣吳改隂平縣晉改鬱¶
<pb:KR3k0025_WYG_015-41b>¶
平縣宋析置懷澤縣隋開皇又置馬度縣大業省懷澤¶
唐置州治鬱平縣復懷澤又置潮水縣改馬度為馬嶺¶
貞觀省馬嶺天寶復置名義山本朝併省入鬱林(沿革/表)¶
形勝東山南山西山北山分峙四面　龍形山在州南¶
　龍腹水在城北　馬嶺山在州西北　龍石山見類¶
要　文章嶺在舊縣南　宜貴山顯朝岡皆在州北¶
金箱山在義山鄉北　石室山見類要　雙清閣在州¶
學南　七星岩在南山(輿地/紀勝)¶
<pb:KR3k0025_WYG_015-42a>¶
人物皇朝梁詔至孝東坡為題其母墓亭額曰甘露林¶
瑞松坡　俞仲昌髙蹈之士(輿地/紀勝)¶
本朝孝宗升貴州防禦　開寶四年改鬱平為鬱林五¶
年省懷澤義山潮水入焉(沿革/表)¶
集二十四峰尖參差列郡南半空擎梵宇絶嶺寄僧龕¶
(俞括咏/南山)白雲來去本無蹤占定仙山四六峰(俞仲/昌)試上¶
髙樓望懷澤暮雲千朶碧連天(陳/講)¶
　　　　昭州(倚郭一/外縣三)　(平樂/恭城)　(立山/)　(昭平/)¶
<pb:KR3k0025_WYG_015-42b>¶
郡號平樂　龍平　昭潭　蒙山　開江¶
州沿革牛女之分春秋古越地秦屬桂林郡漢屬蒼梧¶
郡吳屬始安郡宋屬始建國齊以後屬始安隋屬桂州¶
大業屬始安郡唐武徳立樂州貞觀改昭州天寶曰平¶
樂郡屬嶺南道五代馬氏有之後入南漢(沿革/表)¶
縣沿革平樂本漢荔浦縣地吳分置平樂縣屬始安郡¶
晉穆帝又置永平縣及郡隋廢郡為藤州大業復永平¶
郡唐平樂為州治永平屬藤州武德置沙亭縣貞觀省¶
<pb:KR3k0025_WYG_015-43a>¶
之以永平來屬本朝省永平　恭城唐武德析置平樂¶
　立山隋置隋化縣屬始安郡唐武德增置純義縣並¶
屬荔州尋改隋化曰立山又置欽政東區二縣以四縣¶
置南㳟州貞觀改蒙州後省欽政天寳改蒙山郡永貞¶
改純義縣曰正義本朝省諸縣入立山　昭平本漢臨¶
賀猛陵二縣地梁於臨賀地置南静郡龍平縣於猛陵¶
地置開江郡縣又置静州安樂博勞二縣隋廢二郡増¶
置開化縣大業廢州並屬始安郡省開江歸化安樂博¶
<pb:KR3k0025_WYG_015-43b>¶
勞四縣唐武德以龍平置静州復四縣尋以開江屬梧¶
州餘三縣廢貞觀改富州開江來屬天寶曰開江郡又¶
置思勤縣長慶改開江曰馬江本朝並省入龍平後改¶
昭平(沿革/表)¶
形勝日巖山在平樂　甘岩山在恭城　古迷山又名¶
古眉　羅浮山在立山　銀殿山在恭城　玉臼泉在¶
昭平　龍嶽峰在平樂　駱雍水在立山　昭潭在江¶
中州名取此(輿地/紀勝)¶
<pb:KR3k0025_WYG_015-44a>¶
人物皇朝周渭國初獻下嶺表之䇿其妻為莫節婦¶
韓廻官至太子中舎(輿地/紀勝)¶
集桂水春猶早昭川日正西虎當官路鬬猿上驛樓啼¶
(李義/山)假守昭平郡當門桂水清海遥稀蚌迹峽近足灘¶
聲(郎士/元)峽束江盤天影随輕船隻下幾危機初晴古木¶
猿三呌未晩隂崖日半規篁竹數家何處縣清溪一曲¶
幾篇詩(同/上)輸稅地全無菽麥入城人半是漁樵(劉君/詩)¶
本朝開寶五年廢富州省永平縣入平樂省馬江思勤¶
<pb:KR3k0025_WYG_015-44b>¶
二縣入龍平來屬　太平興國改正義縣曰蒙山　熈¶
寧五年廢蒙州省蒙山東區二縣入立山來屬八年以¶
龍平改屬梧州元豐還屬山(闕/)　　　平(沿革/表)¶
　　　　梧州(倚郭一/)　(蒼梧/)¶
郡號桂江　蒼梧　廣信　戎城¶
州沿革牛女之分百越之地秦屬桂林郡漢屬南越元¶
帝置蒼梧郡東漢建安置交州治後廢隋改封州大業¶
屬蒼梧郡唐武德置梧州天寶曰蒼梧郡屬嶺南道五¶
<pb:KR3k0025_WYG_015-45a>¶
代初入馬氏後入南漢(沿革/表)¶
縣沿革蒼梧本漢廣信縣為蒼梧治又猛陵縣東漢交¶
州刺史治猛陵屬焉梁置遂城縣又置豪静縣及武城¶
縣陳曰逍遥郡隋改廣信縣曰蒼梧屬封州省猛陵入¶
豪静屬桂州改遂城曰戎城屬滕州蕭銑增置猛陵縣¶
唐蒼梧豪静屬静州置綏越縣屬賀州後置梧州治蒼¶
梧以四縣來屬貞觀豪静綏越光化馬般以戎城猛陵¶
屬桂州後又來屬本朝並省入蒼梧(沿革/表)¶
<pb:KR3k0025_WYG_015-45b>¶
形勝火山夜見時如火燒狀　氷井在州東北　繫龍¶
洲在州七里一名十里洲浮洲　伏虎岩在州東五十¶
里　思化洲思恨洲在州西　思良山在州北　雙龍¶
洞在州東北　名賢水在州北(輿地/紀勝)¶
人物後漢陳元明左氏春秋　漢之三陳奕世盛以文¶
學稱　吳之六士一門併為二千石(立/城)皇朝潘盎罵¶
儂賊死(輿地/紀勝)¶
集随風舟不定今夜到蒼梧客淚有時有猿聲無處無¶
<pb:KR3k0025_WYG_015-46a>¶
(周/祜)身經火山熱顔入瘴鄉銷(沈佺/期)¶
本朝開寶五年省猛陵戎城二縣入蒼梧六年復戎城¶
熈寧省(沿革/表)鬱鬱蒼梧海上山蓬萊方丈有無間(東/坡)九¶
疑連綿屬衡湘蒼梧獨在天一方孤城吹角烟樹裏落¶
月未落江茫茫(同/上)南極蒼梧郡江山號勝遊海天晴動¶
水峽月夜随舟(陶商/翁)峽口蒼梧郡城依南斗魁(同/上)氷井¶
有泓閑潄玉火山無&KR0395;謾生烟(歐陽/燾)吟拾江邉金翠羽¶
醉騎海上玉麟腰清談試茗遊氷井至樂觀魚出檻橋¶
<pb:KR3k0025_WYG_015-46b>¶
(蕭/磬)¶
　　　　藤州(倚郭一/外縣一)　(鐔津/岑溪)¶
郡號感義　永平　岑溪　鐔津　鐔江　古藤¶
州沿革牽牛之分古百越之地秦屬南海郡漢蒼梧郡¶
地晉穆帝置永平郡隋改藤州大業復永平郡唐武德¶
曰藤州天寶曰感義郡屬嶺南道五代地入南漢(沿革/表)¶
縣沿革鐔津本漢蒼梧郡猛陵縣地晉置永平郡梁置¶
安基縣及建陵郡隋増置隋安賀川淳民三縣並屬藤¶
<pb:KR3k0025_WYG_015-47a>¶
州唐武徳改淳民曰感義貞觀省隋安賀川置鐔津縣¶
為州治又置寧風縣為鷰州置治新樂縣屬焉鷰州廢¶
二縣來屬後省新樂天寶改安基曰安昌至德改義昌¶
本朝並省入鐔津　岑溪本漢猛陵端溪二縣地陳於¶
猛陵地置永業郡隋廢為縣屬永熈郡唐武德析置龍¶
城義城縣又於端溪地置連城縣並屬南義州後去南¶
字天寶曰連城郡至德改龍城曰岑溪後又省義安本¶
朝並省入岑溪(同/上)¶
<pb:KR3k0025_WYG_015-47b>¶
形勝鐔山劒江在鐔津縣　龍襄水在廢南儀州　龍¶
形砧在岑溪山形如砧　赤水山白沙灣鎡鑪山鉛宂¶
山羅幔山俱在鐔津　秀峰山七峰山俱在岑溪(輿地/紀勝)¶
本朝開寶四年廢藤州入竇州五年省感義寧風義昌¶
三縣入鐔津六年復南義州省永業連城入岑溪太平¶
興國改南義曰南儀熈寧廢南儀以岑溪來屬(沿革/表)¶
集松如遷客老酒似使君淳繫舟藤城下弄月鐔江濱¶
江月夜夜好雲山朝朝新(東/坡)閉門覔句陳無已對客揮¶
<pb:KR3k0025_WYG_015-48a>¶
毫秦少遊正字不知温飽未西風吹淚古藤州(山/谷)¶
　　　　潯州(倚郭一/外縣一)　(桂平/平南)¶
郡號潯江　潯水　桂平　鬱江　大賔　陵江¶
州沿革牛女之分古百越地秦屬桂林郡漢屬鬱林郡¶
一云合浦郡地梁為桂平郡隋廢為縣屬尹州大業屬¶
鬱州鬱林郡唐置潯州後廢復置天寶改潯江郡屬嶺¶
南道五代地入南漢(地理沿/革表)¶
縣沿革桂平本漢鬱林郡治南山縣又阿林縣地梁置¶
<pb:KR3k0025_WYG_015-48b>¶
桂平郡及縣隋開皇廢郡以縣屬南尹州又置宣化縣¶
後置大賔縣屬藤州大業省宣化唐初大賔改屬南尹¶
州武德五年屬鷰州又置皇化縣屬繡州貞觀又置江¶
陵縣以四縣置州台桂平尋省江陵本朝並省入桂平¶
　平南本漢猛陵布山三縣地宋于猛陵置武林縣屬¶
永平郡隋屬藤州又分置隨建縣唐武德置大川縣屬¶
鷰州貞觀置平南西平歸正大同四縣並武林㤗川置¶
龔州以随建來屬後省㤗川歸正太平又置陽建尋改¶
<pb:KR3k0025_WYG_015-49a>¶
陽川屬焉天寳曰臨江郡永隆又析龔蒙象三州地置¶
思唐州及武郎平原二縣長慶改平原曰思和五代石¶
晉改思唐曰思化南漢復舊龔州為南漢所有本朝並¶
省入平南(地理沿/革表)¶
形勝潯江在桂平縣北　鬱江在州南　羅影山羅葉¶
水羅繡墟銅鼓灘玉泉臺皆在桂州　鳯巢山獅子岡¶
在州西　龍門灘在潯江　石鶯山在舊龔　石鹿山¶
在桂平　獨秀峰在州南白石山側三清岩在西山¶
<pb:KR3k0025_WYG_015-49b>¶
包髻岡在州五里　横眉水在桂平(輿地/紀勝)¶
人物五代梁嵩南漢狀元因蠲丁賦郡人立廟今白馬¶
廟是也　皇朝陳坦然平賊有功(同/上)¶
本朝開寶五年廢潯州入貴州改思化州曰思明尋廢¶
之省思和縣入武郎屬龔州省皇化大賔二縣入桂平¶
六年復置潯州省武林随建大同陽川四縣入平南嘉¶
祐又省武郎入焉紹興廢龔州以平南來屬(沿革/表)¶
集三里之城𣺌大荒兩江横截壯金湯唐家設險今猶¶
<pb:KR3k0025_WYG_015-50a>¶
在聖代増陴慮更長(廖德/明)孤鶩去邉天浩𣺌萬家窮處¶
水灣環嶺外此州為道院風烟殊弗類南蠻(同/上)¶
　　　　栁州(倚郭一/外縣二)　(馬平/洛容)　(栁城/)¶
郡號羅池　龍城　栁城　象縣　隴江　栁江¶
州沿革牛女之分古百越地秦屬桂林郡漢屬鬱林郡¶
吳以後屬桂林隋置象大業廢屬始安郡唐武德立昆¶
州又改南昆貞觀改栁州天寶曰龍城郡屬嶺南五代¶
地入南漢(沿革/表)¶
<pb:KR3k0025_WYG_015-50b>¶
縣沿革馬平本漢潭中縣地吳屬桂林郡隋析桂林縣¶
地置馬平縣屬象州州廢屬始安郡唐為栁州治武德¶
又置新平文安縣尋改文安曰樂沙正觀省之又置崖¶
山縣後並省入馬平　洛容本漢潭中縣地宋置象郡¶
隋廢為象縣屬始安郡唐正觀置洛容縣永徽屬嚴州¶
天授屬栁州總章象縣來屬本朝省之　栁城本漢潭¶
中縣地梁置龍州龍城縣隋廢州以縣屬始安郡唐復¶
龍州增置栁嶺縣正觀廢龍州省栁嶺以龍城來屬本¶
<pb:KR3k0025_WYG_015-51a>¶
朝更今名(沿革/表)¶
形勝古州治在潯水南有雙山夾道曰背石山有支川¶
其東曰龍壁下多秀石可觀南絶水有山上下若一曰¶
甑山其南且西曰駕鶴山南有山正方而崇曰屏山其¶
西曰四姥山又西曰仙弈之山始登者得石可秤可弈¶
石魚山全石其形如立魚靈泉在山麓雷鳴西奔雷山¶
兩崖皆東西雷水出焉蓄崖中曰雷塘(栁子厚/山水紀)¶
人物唐白聳敗賊有功邦人為之立祠　皇朝宋士堯¶
<pb:KR3k0025_WYG_015-51b>¶
與儂智髙戰　甘翔為嶺右擢第之始　張亞卿兩擢¶
第(輿地/紀勝)¶
集鵞之山兮栁之水桂樹團團兮白石齒齒(韓/文)栁州栁¶
刺史種栁栁江邉好作思人樹慚無惠化傳(栁/文)山城雨¶
過百花盡榕葉滿庭鶯亂啼　青箬裹塩歸洞客緑荷¶
包飯趂虛人鵞毛禦臘縫山&KR0290;雞骨占年拜水神　林¶
邑東回山似㦸䍧牱南下水如湯　山腹雨晴添象跡¶
潭心日暖長蛟涎　驚風亂颭芙蓉水宻雨斜侵薜荔¶
<pb:KR3k0025_WYG_015-52a>¶
牆嶺樹重遮千里目江流曲似九回腸(並同/上)¶
本朝景德三年改龍城縣曰栁城大觀屬融州尋復故¶
　嘉祐四年省象縣入洛容(地理沿/革表)人事少陵詩外見¶
人烟子厚記中行(吳/約)鵞山夏曉雲漫郭龍壁春隂水抹¶
川(陶/弼)子厚才名甲有唐謪官分得荔枝鄉羅池水盡黄¶
柑死獨有空碑在畫堂(同/上)¶
　　　　賔州(倚郭一/外縣二)　(嶺方/遷江)　(上林/)¶
郡號嶺方　思干　瑯瑘　澄州　思剛　安城¶
<pb:KR3k0025_WYG_015-52b>¶
州沿革牛女之分或曰翼軫古越地秦屬桂林郡漢屬¶
鬱林郡梁置嶺方郡隋廢屬尹州大業屬鬱州鬱林郡¶
唐貞觀置賔州天寶曰安城郡屬嶺南道(沿革/表)¶
縣沿革嶺方縣漢屬鬱林郡都尉治又廣鬱縣地梁置¶
郡治此又於廣鬱地置安城郡隋廢郡以嶺方安城二¶
縣屬鬱林郡唐武德屬南方州仍置瑯瑘思干二縣貞¶
觀祈三縣及南尹州安城縣置賔州後省思干至徳¶
改安城為保城本朝省入嶺方　遷江縣本屬覊縻思¶
<pb:KR3k0025_WYG_015-53a>¶
剛州本朝來屬　上林本漢嶺方縣地唐武德析置上¶
林縣及南方州又置無虞止戈二縣及析栁州置賀水¶
縣俱屬焉貞觀改澄州本朝廢之省諸縣入上林(地理/沿革)¶
(表/)¶
形勝錢山寶水在嶺方　龍水在上林　虎岩在遷江¶
　馬潭在州泉　鏌鋣山在上林　明鏡湖去州三十¶
五里　雙髻山中子山皆在遷江　葛仙岩在州西¶
盧仙岩在遷江(輿地/紀勝)¶
<pb:KR3k0025_WYG_015-53b>¶
人物唐韋厥開拓化外詔領澄州刺史　皇朝梁仲保¶
與儂賊戰死今有梁太尉廟　李安靣半黒蠻人號鉄¶
靣將軍　廖世英自號逃禪居士(輿地/紀勝)¶
本朝開寶五年廢賔州省瑯琊保城二縣入嶺方廢澄¶
州省止戈無虞賀水三縣入上林並𨽻邕州六年二州¶
並復端拱二年廢澄州以上林來屬天禧四年廢思剛¶
州以遷江縣來屬(沿革/表)¶
集賔州在何處為子上栖霞(蘇東/坡)何處登臨好城樓對¶
<pb:KR3k0025_WYG_015-54a>¶
萬山　安城太守知邉計菡萏花中閱水兵(並同/上)廣右¶
開炎服思剛置縣衙羈縻唐世及正朔漢朝加鄉分今賀¶
水邑𨽻古瑯琊泉脉通明鏡封鄰接鏌鎁(秦/泌)¶
　　　　横州(倚郭一/外縣一)　(寧浦/永淳)¶
郡號烏巖　永定　寧浦　簡陽　從化¶
州沿革牛女之分春秋駱越地秦屬桂林郡漢屬鬱林¶
合浦二郡吳析置寧浦郡梁分置簡陽郡隋廢二郡立¶
簡州開皇改緣州大業州廢屬鬱林郡唐立南簡州貞¶
<pb:KR3k0025_WYG_015-54b>¶
觀改横州天寶曰寧浦郡屬嶺南道五代地入南漢(沿/革)¶
(表/)¶
縣沿革寧浦本漢廣鬱髙梁二縣地吳於髙凉置寧浦¶
縣及郡梁又立簡陽嶺山二郡陳於廣鬱置樂陽郡隋¶
開皇為簡州治大業廢屬鬱林郡又廢樂陽郡為縣廢¶
嶺山郡為嶺縣後改樂陽曰樂山嶺縣曰嶺山唐横州¶
治寧浦縣武德析置蒙澤淳風二縣以樂山來屬貞觀¶
省䝉澤嶺山永貞改淳風曰從化本朝省入寧浦　永¶
<pb:KR3k0025_WYG_015-55a>¶
淳本秦桂林郡地漢嶺方縣地唐武徳立淳州治永定¶
縣天寶曰永定郡乾元復曰淳州永貞改蠻州並省武¶
羅靈竹二縣本朝並省入永淳(沿革/表)¶
形勝秋風江桂榜山在永定縣南　寶盖山登髙嶺在¶
寧浦　鳯凰巖在城東　鸕鷀灘在寧浦　震龍山在¶
州北　飛龍山龍牙山龍鎮山在寧浦　龍章山魚流¶
山在永定　秀林山在寧浦　洪崖山在城南(輿地/紀勝)¶
本朝開寶五年廢蠻州省武羅靈竹二縣入永定來屬¶
<pb:KR3k0025_WYG_015-55b>¶
省從化樂山二縣入寧浦熈寧四年省永定入焉元祐¶
復置永定崇寧改永淳(沿革/表)¶
集萬疊山圍城堞古一灣江抱海槎浮(徐安/國)羣嶺中推¶
古鉢尊山川羅列掌中存亭臺突兀聖婆廟丘垤逶迤¶
山子村　秀出城南是寶華翠㣲深處衲僧家　出郭¶
扶笻上翠屏却從雲隙望莎城(並同/上)¶
　　　　化州(倚郭一/外縣二)　(石龍/吳川)　(石城/)¶
郡號龍化　陵水　髙興　羅水　吳川　石龍　陵¶
<pb:KR3k0025_WYG_015-56a>¶
羅¶
州沿革牛女之分春秋越地秦屬象郡漢初屬南越後¶
屬合浦郡東漢分屬髙興郡吳晉屬髙凉郡宋立羅州¶
隋末廢屬髙凉郡唐武德析置羅州又置南石州貞觀¶
改辯州天寶改羅州為招義郡辯州為陵水郡乾元復¶
為州朱全忠改辯州為勲州後復故五代地入南漢(沿/革)¶
(表/)¶
縣沿革石龍本漢合浦郡髙凉縣地隋置石龍縣屬羅¶
<pb:KR3k0025_WYG_015-56b>¶
州州廢屬髙凉郡唐武德為羅州治又析置陵羅慈亷¶
羅肥三縣羅州徙治以四縣屬辯州貞觀省慈亷羅肥¶
本朝省陵羅　吳川本漢髙凉縣治宋置吳川縣屬髙¶
凉郡唐武德析石龍置招義零渌二縣與吳川皆屬羅¶
州天寶改招義曰幹水本朝並省入吳川　石城本漢¶
髙凉縣地宋檀道濟築石城立羅州隋廢之唐武德析¶
石龍置石城縣復羅州後羅州自石龍徙治此天寶改¶
石城曰亷江(沿革/表)¶
<pb:KR3k0025_WYG_015-57a>¶
形勝石龍岡在州西南　鳯凰井在城南　龍化水在¶
羅州界　石城岡在舊亷江塲北有石城水　石頭山¶
在石龍縣西　招義山在廢縣西北　近信山在吳川¶
西北　銅岡山在石龍東北(輿地/紀勝)¶
人物鞠杲吳川進士上入黨籍(輿地/紀勝)¶
集羅川帶郭古南州陵水環城小庾樓雲淡青山無過¶
鴈雨涵丹荔集鳴鳩(郡守不/知姓氏)¶
本朝開寶五年廢羅州入辯州省陵羅縣入石龍省陵¶
<pb:KR3k0025_WYG_015-57b>¶
渌幹水石城三縣入吳川太平興國改辯州曰化州乾¶
道復置石城縣(沿革/表)¶
　　　　髙州(倚郭一/外縣二)　(電白/信宜)　(茂名/)¶
郡號髙凉　電白　西平　潘山懷徳　潭峩　永熈¶
州沿革牛女之分古百越地秦屬南海郡漢初屬南越¶
後合浦東漢兼屬蒼梧桓帝立髙興郡吳置髙凉郡梁¶
析置髙州隋復為髙凉郡又為永熈郡地唐復髙州為¶
都督府永徽析置恩潘二州天寶曰髙凉郡乾元曰髙¶
<pb:KR3k0025_WYG_015-58a>¶
州五代地入南漢(地理沿/革表)¶
縣沿革電白本漢髙凉縣地晉安寧縣地梁置電白連¶
江二郡又置凉封縣及南巴郡陳于安寧地置務德縣¶
隋廢電白連江為縣又改凉封為義封並屬髙凉郡大¶
業省義封改務德為良德屬永熈郡唐武德三縣並屬¶
髙州開元改連江曰保安至德改保寧州初自髙凉徙¶
治良德大厯又徙電白　信宜本漢蒼梧郡端溪縣地¶
晉分置晉康郡梁置良德縣及郡陳於晉康立信義郡¶
<pb:KR3k0025_WYG_015-58b>¶
隋廢為縣又廢染德郡後改良德縣曰懷德屬瀧州又¶
省信義入焉唐武德立南扶州於懷德尋復置信義徙¶
南扶治焉又分信義置潭峩特亮二縣貞觀更名竇州¶
天寶曰懷德郡本朝並省諸縣廢竇州　茂名本春秋¶
西甌地漢髙凉縣地梁置南巴郡隋開皇分置茂名縣¶
屬羅州廢南巴郡大業廢南巴縣及羅州以茂名屬髙¶
州唐武德置南岩州復南巴縣析茂名置潘水縣貞觀¶
茂名屬南岩州又改潘州州廢入髙州後析潘水置毛¶
<pb:KR3k0025_WYG_015-59a>¶
山縣尋廢潘水永徽以茂名南巴毛山復置潘州開元¶
改毛山曰潘水天寶改州曰南潘郡本朝並省入茂名¶
(沿革/表)¶
形勝毛山在舊縣東毛女隱此　潘山在茂名東潘希¶
古煉丹處　雲岫山在信宜北　霧嶺崗在茂名南¶
畫龍山在信宜北　皓鸞山在信宜西　龍湫山在郡¶
東　龍湫井龍灣井在電白　百禄山在茂名　千嵗¶
山在電白　信義水在信宜　特亮江在茂名(輿地/紀勝)¶
<pb:KR3k0025_WYG_015-59b>¶
人物皇朝梁楚攝亷(闕/)傳白令扞賊遇害　陳夀瞽目¶
索塗送母葬兩目頓明　李周士兩舉鄉薦有詩名¶
本朝開寶五年廢潘州入髙州省良德保寧二縣入電¶
白省南巴潘水二縣入茂名七年省竇州懷德潭峩特¶
亮三縣入信義太平興國改信宜景德廢髙州入竇州¶
三年復置熈寧廢竇州入髙州以信宜來屬(地理沿/革表)巧¶
妙四山雲岫合要龍雙甑月燈明(風土/記)¶
　記纂淵海卷十五¶
