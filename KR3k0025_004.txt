# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:33.079999
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷四
<pb:KR3k0025_WYG_004-1a>¶
欽定四庫全書¶
　記纂淵海卷四　　　　　宋　潘自牧　撰¶
　　祥瑞部¶
　　　芝草¶
史漢武帝元封二年詔甘泉宫中産芝九莖連葉作芝¶
房之歌(前本/紀)芝房歌云齋房産草九莖連葉宫童効異¶
披圗按諜𤣥氣之精回復此都蔓蔓日茂芝成靈華(禮/樂)¶
(志/)宣帝神爵元年詔金芝九莖産於函徳殿銅池中(本/紀)明¶
<pb:KR3k0025_WYG_004-1b>¶
帝永平十七年芝草生殿前(後本/紀)章帝建初三年零陵¶
獻芝草五年同(本/紀)章和元年詔芝草之類嵗月不絶(同/上)¶
順帝時臨城縣生紫芝(宋/書)武帝時㐮陽獲紫芝(齊/書)隋文帝¶
開皇十九年朱雀等十六門生芝草(隋/書)唐太宗貞觀十¶
七年安禮門御榻産靈芝五莖又太子寝室中産紫草¶
十四莖並為龍興鳳翥之形又滁州言所部川源徧生¶
芝草(舊唐/本紀)𤣥宗天寳中有玉芝産于大同殿之柱礎一¶
本兩莖神光照於殿(本/紀)肅宗上元中延英殿御座生玉¶
<pb:KR3k0025_WYG_004-2a>¶
芝一莖三花御製玉靈芝詩(本/紀)張九齡母喪有紫芝産¶
座側(本/傳)¶
傳記王者慈仁則紫芝生食之令人延年(孫氏瑞/應圗)王者¶
寵近耆老養有道則芝莢生(同/上)摇光則陵山𤣥芝生(春/秋)¶
(運斗/樞)王者徳至草木則芝草生(孝經援/神契)漢桓帝時芝草¶
生中黄藏府(東觀/漢記)唐貞觀十九年李樹生芝英赤蓋紫¶
光色鮮麗(唐春/秋)肅宗上元二年皇后奏含暉院生金芝¶
(同/上)梁大同九年金芝二十八莖生平水署少府卿蕭介¶
<pb:KR3k0025_WYG_004-2b>¶
以聞(大同起/居注)王者徳至于山則芝實茂(白虎/通)黄帝以五¶
芝為房宫(張/厯)食芝延年不終與真人同(瑞令/記)漢建初三¶
年零陵泉陵縣女子博寜宅内生芝草五本莖葉紫色¶
(論/衡)芝草一年三花食之令人眉夀度世栽紫芝者其栽¶
如豆(並同/上)¶
集武帝之世芝房寳鼎之歌薦于郊廟(班固西/都賦序)魏文帝¶
青龍元年神芝産于長平之習陽許昌𢎞農中郎蔣充¶
奉表以聞其色丹紫其質光耀上别為三榦分為九枝¶
<pb:KR3k0025_WYG_004-3a>¶
散為三十六莖妥綏連屬有似珊瑚之状考圗按譜蓋¶
美乎前代矣(繆襲神/芝賛)濯靈芝於朱柯(張平/子賦)玉芝含秀而¶
晨敷(孫綽/賦)煌煌靈芝一年三秀(嵇康/詩)¶
　　　蓂莢¶
史蓂莢生於階下隨月盈虧依厯開落(晉天文志詳/見儀象類)¶
傳記堯時瑞草號蓂莢生於階下每朔日生一葉月半¶
至十五葉自十五日已後日落一葉月終而盡落月小¶
盡則餘一葉厭而不落(帝王/世紀)蓂莢者葉圓而五色一名¶
<pb:KR3k0025_WYG_004-3b>¶
厯莢聖明之瑞也(孫氏瑞/應圗)周公輔幼主不矜則蓂莢生¶
(尚書/大傳)周公作樂而治蓂莢生(尚書/中候)老人星臨國則蓂莢¶
生(春秋運/斗樞)箕星得則蓂莢生(同/上)王者徳至于地則蓂莢¶
生(孝經援/神契)按孝經説古太平蓂莢生階其味酸王者取¶
以調味後以醯醢代之(風俗/通)黄帝之時有蓂莢者瑞草¶
也葢神靈之嘉應也(徐整/正厯)王者考厯得其分度則蓂生¶
于階莢者樹名也(白虎/通)¶
　　　連理木¶
<pb:KR3k0025_WYG_004-4a>¶
史漢武帝幸雍得竒木枝旁出復合上異之終軍曰衆¶
枝内附示無外也殆将有削左衽而蒙化者(漢/書)明帝永¶
平十七年樹枝内附西南夷慕義貢獻西域諸國遣子¶
入待(後/漢)宋文帝元嘉中有榖櫟二樹連理(宋/書)盩厔縣獻¶
連理樹植之宫庭(隋/書)貞觀十八年山南獻木連理交錯¶
玲瓏有同羅目一丈之榦并枝者二十餘所(唐/書)又二十¶
一年玉華宫李樹連理隔濶合枝(同/上)¶
傳記王者徳化洽八方合為一家則木連理(孫氏瑞/應圗)王¶
<pb:KR3k0025_WYG_004-4b>¶
者不失民心則木連理(同/上)王者徳至草木則木連理(白/虎)¶
(通/)連理者或枝還合或兩樹合拱(晉中興/證祥説)¶
集皇樹嘉徳風靡雲披有木連理别榦同枝将承大同¶
應天之規(曹植魏/徳論)司空咸寜王尹蒲之七年連理生于¶
河之東邑野夫来告且曰吾不知古殆氣之交暢也維¶
吾王之徳交暢者有五(云云/)殊本連理之柯同榮異隴¶
之禾吾徯之産兹土也久矣願記頌詞長言之于康衢¶
頌曰木何為兮此祥洵厥美兮在吾王願封植兮永固¶
<pb:KR3k0025_WYG_004-5a>¶
俾斯人兮不忘(韓文咸寜/王渾瑊也)¶
　　　朱草¶
子太清之世四時不失其序日月揚光五星循軌則朱¶
草生(淮南/子)朱草状似小桑纔長三四尺枝葉皆赤莖如¶
珊瑚生名山嶺石之下刻之汁流如血以玉及金石銀¶
投其中立可為丸泥以金投其中名曰金漿以玉投之¶
名曰玉漿服之皆長生也(抱朴/子)聖人至徳上及太清下¶
及太寜中及萬靈則朱草生(鶡冠/子)¶
<pb:KR3k0025_WYG_004-5b>¶
史光武時朱草生於水涯(後漢/書)武帝時朱草生(晉/書)¶
傳記朱草百草之精也聖人之徳無所不至則生(孫氏/瑞應)¶
(圗/)又曰王者徳無所不通四方有歌咏之聲(大戴/禮)王者¶
徳下究地之原則朱草生(尚書/大傳)帝命周公踐祚朱草暢¶
生(同/上)文命咸得俊乂在官則朱草在郊(尚書/中候)堯徳清平¶
比隆伏羲故朱草生郊(同/上)君乘火而王其政訟平則地¶
生朱草(禮斗/威儀)王者徳洽于地則朱草生食之令人不老¶
(春秋感/精符)樞星正則朱草生(運斗/樞)君勸農事無奪民時使¶
<pb:KR3k0025_WYG_004-6a>¶
之嵗不過三日行什一之税進經術之士開通障塞恩¶
及草木則朱草生(繁/露)王者徳至草木則朱草生(孝經援/神契)¶
朱草赤色也可以染絳别成黼黻之服則為尊卑之差¶
(白虎/通)魏文帝欲受禪朱草生於文昌殿側(魏/畧)¶
　　　嘉禾¶
經唐叔得禾異畆同穎獻諸天子王命唐叔歸周公于¶
東作歸禾周公既得命禾旅天子之命作嘉禾(亡書/序)誕¶
降嘉種維秬維秠維穈維芑(詩/)¶
<pb:KR3k0025_WYG_004-6b>¶
史宣帝元康四年嘉穀𤣥稷降於郡國(前本/紀)安帝時九¶
真嘉禾生五百六十本七百六十八穂(後本/紀)魯恭拜中¶
牟令嘉禾生恭便坐庭中(本/傳)魏文帝欲受禪郡國三嘉¶
禾生(魏/志)㑹稽南始平言嘉禾生明年改元曰嘉禾(孫權/傳)¶
元帝初藉藁草悉成禾(晉/書)文帝時醴湖生嘉禾一莖九¶
穂(宋/書)元嘉三十五年嘉禾生華林園十株七百穂　孝¶
武帝大明元年嘉禾生清暑殿鴟尾中一株六穂(並同/上)¶
武帝時固始縣嘉禾一莖六穂新蔡縣又獲一莖九穂¶
<pb:KR3k0025_WYG_004-7a>¶
一莖七穂(齊/書)開元十九年揚州奏魯生稲二百一十五¶
頃再稻一千八百頃其粒與常稻無異(唐/書)太子生之嵗¶
豫州獻嘉禾乃更名豫(代宗/紀)宣宗大中二年福建進瑞¶
粟十五莖莖有五六穂(同/上)郭子儀言寜朔縣界荒地十¶
五里有黒禾穀出徧地掃盡經宿復生其禾圎實味甘¶
美臣以為天啟聖主先瑞百穀故漢稱雨粟周頌来牟¶
豈若瑞禾自出家給人足蓋陛下務本重農之應也(本/傳)¶
傳記嘉禾五穀之長盛徳之精也文者則異本而同秀¶
<pb:KR3k0025_WYG_004-7b>¶
質者則同本而異秀此夏殷時嘉禾也(孫氏瑞/應圗)周時嘉¶
禾三本同穂貫桑而生其穂盈箱生於唐叔之國以獻¶
周公曰此嘉禾也太和氣之所生焉此文王之徳乃獻¶
文王之廟(同/上)成王有苗異畆同穂王召周公問之對曰¶
三苗為一穂抑天下其和為一乎(尚書/大傳)嘉禾莖長五尺¶
三十五穂(尚書/大𫝊)神農作耒耜天應以嘉禾(禮含/文喜)綏五器¶
明五禮則五禾應以大豐(同/上)人君乘土而王其政昇平¶
則嘉穀並生(禮斗/威儀)堯時嘉禾七莖連三十五穂(詩含/神霧)璇¶
<pb:KR3k0025_WYG_004-8a>¶
生得嘉禾液(春秋運/斗樞)王者徳至于地則嘉禾生(孝經援/神契)¶
光武生于濟陽縣舍時有嘉禾一莖九穂縣境大熟因¶
名曰秀(東觀/漢記)章帝時嘉禾嘉麥日月不絶(同/上)梁大同六¶
年始平獻嘉禾一莖十七穂(梁起/居注)嘉禾者大禾之為美¶
瑞者也(白虎/通)王者徳盛則嘉禾生嘉禾者仁卉也其大¶
盈箱一稃二米國政質則同本而異穎國政文則同穎¶
而異本(晉證/祥説)¶
集嘉禾六穂我穡曷蓄(文/選)共穂之禾史不絶書(同/上)嘉穀¶
<pb:KR3k0025_WYG_004-8b>¶
順成靈貺昭格天人合應遐邇(栁文賀/嘉禾表)植物知仁祥圗¶
應聖靈嶽不愆於賛佑燕谷用遂于生成豐稔既均知¶
朔南之被澤休嘉克叶見天地之同和六穂慙稱於漢¶
臣異畝恥書於周典(同/上)¶
　　　豐年¶
經乃亦有秋(書/)嵗則大熟(金/縢)華黍時和年豐宜黍稷也¶
(亡詩/序)牧人乃夢衆維魚矣大人占之實維豐年(詩/)自古¶
有年(詩/)曽孫之稼如茨如梁曽孫之庾如坻如京乃求¶
<pb:KR3k0025_WYG_004-9a>¶
千斯倉乃求萬斯箱(詩/)綏萬邦屢豐年(詩/)豐年秋冬報¶
也豐年多黍多稌亦有髙廪(詩並/序)穫之挃挃積之栗栗其¶
崇如墉其比如櫛(詩/)自今以始嵗其有(詩/)自天降康豐¶
年穣穣(詩/)順豐年(周/禮)魯桓公冬有年注云五榖皆熟為¶
有年也公羊傳曰僅有年也(春/秋)宣公冬大有年注云五¶
穀大熟為大有年公羊傳曰大豐年也(春/秋)三時不害而¶
民和年豐也(左/傳)昔周饑克殷而年豐(春/秋)譬如農夫是穮¶
是蓘雖有饑饉必有豐年(同/上)國無道而年穀和熟天贊¶
<pb:KR3k0025_WYG_004-9b>¶
之也鮮不五稔(同/上)¶
子樂嵗終身飽　樂嵗粒米狼戾　富嵗子弟多賴(俱/孟)¶
(子/)風雨常均年穀常豐(列/子)使物不疵癘而年熟穀(荘/子)寒¶
暑和節而五穀以時熟(荀/子)黄帝之治天下風雨節五穀¶
登(淮南/子)嵗時熟而不凶(同/上)嵗星所居而五穀豐昌(同/上)¶
史五星不失行則年用豐昌(前天/文志)文帝時天下殷富粟¶
至十餘錢(史律/書)是以元年膏雨降五穀登此天所以相¶
陛下也(前賈山/傳至言)武帝元鼎五年詔巡祭后土以祈豐年¶
<pb:KR3k0025_WYG_004-10a>¶
(本/紀)景星歌云上天布施后土成穣穣豐年四時榮(禮樂/志)¶
甘露降五穀登此和之至也(公孫𢎞傳/賢良䇿)宣帝元康四年¶
比年豐穀石五錢(本/紀)百姓安之嵗數豐稔榖至石五錢¶
農人少利(食貨/志)詔上帝之祠朕親奉祀為百姓獲豐年¶
焉(郊祀/志)以四時祠江海為天下祈豐年焉(同/上)光武建武¶
三年野穀旅登麻菽尤盛(後本/紀)明帝永平九年大有年¶
(本/紀)十年詔昔嵗五穀登衍今兹蠶麥足収其赦天下¶
十二年嵗比登稔百姓殷富粟斛三十(並同/上)章帝詔増¶
<pb:KR3k0025_WYG_004-10b>¶
脩羣祀以祈豐年(本/紀)嵗星守心年穀豐(後郎/顗傳)斗覆豐穣¶
(隋文/帝志)唐太宗貞觀初户不及三百萬絹一匹易粟一斗¶
至四年米斗四五錢人行數千里不齎糧民物蕃息(唐/食)¶
(貨/志)五六年頻嵗豐稔一匹絹易粟十餘斛(馬周/傳)𤣥宗海¶
内富實米斗之價十一二青齊間斗纔三錢(食貨/志)¶
集憂國願年豐(杜/詩)¶
本朝有年秋屢實(歐陽/公)惟幸嵗之穣兹惠豈人力非徒¶
給租調且可銷盜賊從今潔鬴廪相與飽麰麥　至治¶
<pb:KR3k0025_WYG_004-11a>¶
臻無事年豐樂有成　豐年氣候和　年豐千里無夜¶
驚　嘉瑞奏豐年　歸田仍值嵗豐穣　老農亦豈知¶
帝力聽我歌此豐年詩　相隨簫鼔樂豐年(並同/上)此生¶
已覺各無事今嵗仍逢大有年(東/坡)聖功恵我豐年食未¶
有涓埃可報名(山/谷)堆塲結藁騐豐年(陳後/山)勸相秋郊開¶
稔熟　麥秀知春力時和騐嵗豐(並同/上)¶
　　　麒麟¶
經黄帝時麒麟在囿(書/傳)麟之趾振振公子吁嗟麟兮(詩/)¶
<pb:KR3k0025_WYG_004-11b>¶
西狩獲麟(春/秋)天不愛道地不愛寳人不愛情故麟在郊¶
藪(禮/)¶
子麒麟夀千嵗(抱朴/子)叔孫氏子鉏商獲麟以為不祥(孔/叢)¶
(子/)王者好生故麒麟逰其郊野(孫卿/子)麟者𤣥枵之獸隂¶
之精也徳能致之其精畢至(鶡冠/子)麟之為靈昭昭也(韓/子)¶
史刳胎殺夭則麟不至也(史/)章帝時麟五十一見終軍¶
從幸雍獲白麟一角五蹄(漢/史)吕光入姑臧時麟見百獸¶
從之光以為瑞(晉/史)晉愍帝時有白麒麟神璽出於江寜¶
<pb:KR3k0025_WYG_004-12a>¶
其文曰長夀萬年(晉/史)齊中興二年宣城内鑿井得鏤麒¶
麟一枚(齊/史)蜀王建武成元年麟見璧州永平二年麟見¶
文州三年麟見永泰四年麟見昌州天祐二年有獸入¶
吳興一角而麟趾(宋/史)¶
傳記麟水精也鬭則日無光(孔演/圗記)麒麟麕身牛尾含仁¶
懐義音中律吕歩中規矩不履生蟲不踐生草牡曰麒¶
牝曰麟王者之嘉瑞也(漢/苑)麟牡鳴曰逰聖牝鳴曰歸和¶
夏鳴曰扶㓜秋鳴曰養緩(祥瑞/記)麟一角明海内共一主¶
<pb:KR3k0025_WYG_004-12b>¶
也(春秋/傳)麟生於火㳺於土故修其母致其子五行之精¶
(月令/傳記)王濬平吳被謗上表曰夫猛獸當塗麒麟恐懼(晉/記)¶
孔子夜夢豐沛有赤煙顔回子貢徃觀之至楚西北范¶
氏之廟有芻兒麟伏其前折左足束薪而覆之孔子發¶
薪下麟視孔子趨而往蒙其耳吐三卷書孔子精而讀¶
之(捜神/記)大道盛兮麟鳳逰今非其時兮来何求麟兮麟¶
兮我心憂(孔/子)使麒麟可得繫而羈兮又何以異乎犬羊¶
(賈/子)皇矣大角降生靈獸視明禮修麒麟来孚春秋既書¶
<pb:KR3k0025_WYG_004-13a>¶
爾來告就庶士鉏商獲諸西狩(蔡邕/麟頌)懿哉麒麟惟獸之¶
伯屏營唐日帝堯保禄天作聖帝享兹萬國(薛綜/麟頌)㳺必¶
擇地翔而後出徳無不王為之折服(武昭王/麒麟頌)早聞黄閣¶
畫麒麟　衆中見毛骨猶是麒麟兒(杜/甫)¶
本朝麟有趾而不踶仁哉麟哉有角而不抵仁哉麟哉¶
有額而不觸仁哉麟哉今之人一朝之忿以觸人滅身¶
辱親嗚呼人中有獸獸中有人矣(山谷麟/趾賦)¶
　　　騶虞¶
<pb:KR3k0025_WYG_004-13b>¶
經吁嗟乎騶虞(詩/)武王克殷後散軍郊射左射貍首右¶
射騶虞(禮/)¶
子白虎黑文不踐生草不食生物也騶虞之化行則人¶
倫正朝廷治庶類蕃殖蒐田以時則王道成矣(朱/子)¶
史漢宣帝時東立宗廟告祠仁獸銜肉致於殿前神雀¶
元年詔曰南郡獲白虎朕之不明震於珍物(漢/史)宋元嘉¶
十六年琅邪有虎從騶虞(宋/史)騶虞吾不知其何物也賈¶
誼以謂騶者文王之囿虞者虞官也然則以之為獸者¶
<pb:KR3k0025_WYG_004-14a>¶
其出於近世之説乎(五代/史)¶
傳記騶虞如虎五色尾長於身日行千里人君有至信¶
之徳則應之(山海/經)女華之妃曰扶始升丘見白虎其上¶
有雲感以生咎繇(元命/苞)文王拘羑里散宜生等得白虎¶
以獻紂免西伯之難(尚書/大傳)前蜀永平三年騶虞見璧山¶
有二鹿隨之(蜀/傳)¶
集騶虞不折生草莖(梁甫/吟)騶虞不虛来(李/白)般般之獸樂¶
我君囿白質黒章其儀可嘉旼旼穆穆君子之態蓋聞¶
<pb:KR3k0025_WYG_004-14b>¶
其聲今親其來厥塗靡蹤天瑞之徵(司馬/相如)孟山有獸仁¶
心為質有道則見非時不出(白居/易賛)¶
　　　獬豸¶
子堯時有獬廌緝其尾為帝帳¶
史侯思止髙元禮宻教曰上不次用人如問君不識字¶
宜對獬廌不學而能觸邪陛下用人安事識字無何后¶
問思止以對后大悦(史/)獬廌神竒之獸一名任法狀如¶
羊古者決訟令之以觸不直黄帝時有遺者帝問何食¶
<pb:KR3k0025_WYG_004-15a>¶
飲曰食薦春夏處水澤秋冬處松栢(説/文)¶
傳記東北荒中有獸如牛一角尾青四足如熊見人鬬¶
則觸不直聞人論則咋不正名獬豸一名任法獸(神異/經)¶
獬豸神羊也(輿服/志)殿中侍御史朝㑹乘馬具服戴黒豸¶
升殿(百官/志)𤣥宗時富平縣産一神羊肉角當頂白毛上¶
捧議者以為獬豸(酉陽/雜爼)¶
　　　鳳凰(附鸞鸑鷟鵷雛神爵/)¶
經簫韶九成鳳凰来儀(書/)鳳凰鳴矣于彼髙岡梧桐生¶
<pb:KR3k0025_WYG_004-15b>¶
矣于彼朝陽　翽翽鸞聲(詩/)羽蟲三百六十而鳳凰為¶
之長(禮/)¶
子少皡之立也鳳鳥適至故為鳥師(剡/子)鳳鶉火禽陽之¶
精徳能致之其精畢至(鶡冠/子)昔者三皇鳳至於庭三代¶
鳳至於門周室鳳至於澤(淮南/子)南方有鳥名鵷雛非梧¶
桐不棲非竹實不食非醴泉不飲(荘/子)鸞鳥似鳳而白纓¶
聞樂則節而舞至則國安寜(抱朴/子)¶
史黄帝服齋於宫中有大鳥備五色文巢於阿閣(史/)堯¶
<pb:KR3k0025_WYG_004-16a>¶
敷政七十載鳳凰来巢　舜好生惡殺鳳凰巢其樹¶
文王鳳鳴於岐山(史/)漢武帝時神爵集郡縣因改元神¶
爵　宣帝祀后土鸞鳥集長樂宫(史/)韓瑗與禇遂良相¶
繼去内外以言為諱帝造奉天宫御史李善感始上䟽¶
極言時人謂之鳳鳴朝陽(唐/史)¶
傳記周昭王以青鳥之毛為二裘後人得之片羽則準¶
千金(拾遺/記)石季龍皇后有詔書五色紙着鳳口中銜之¶
(鄴中/記)揚雄著太𤣥夢吐白鳳(西京/雜記)蕭史與其妻㺯玉吹¶
<pb:KR3k0025_WYG_004-16b>¶
簫於鳳凰臺引鳳凰至夫婦乘之飛去(列仙/傳)薛元敬與¶
收及徳音齊名世稱河東三鳳(唐/書)鳳有六象頭象天目¶
象日背象月翼象風足象地尾象緯其徳九苞其文五¶
采(傳/)明皇逰月宫見素娥皆皓衣乘白鸞舞於大桂下¶
(龍城/錄)¶
集晨逰紫霧夕飲𤣥霜資長風以舉翰戾天衢而逺翔¶
西翥則烟氛閟色東飛則日月騰光(唐太/宗賦)神鸞垂玉音¶
(陶/潜)朝鳴崑崙丘夕飲砥柱湍歸飛海路逺獨宿天霜寒¶
<pb:KR3k0025_WYG_004-17a>¶
　鸞乃鳳之族翺翔紫雲霓文章輝五色棲在瓊樹枝¶
　靈鳳託髙梧凌風何翩翩　鳳飛九千仞五章備綵¶
珍(李/白)一毛生鳳鵷(杜/甫)朝餐琅玕實夕飲玉池津(江文/通)¶
本朝應升中而降止覽徳輝而下之嘗逰郊藪詎集藩¶
籬則有揚雄之吐蕭史之吹賞僧綽之戯奪荀朂之池¶
(呉淑/賦)¶
　¶
　¶
<pb:KR3k0025_WYG_004-17b>¶
　¶
　¶
　¶
　¶
　¶
　¶
　¶
　記纂淵海卷四¶
