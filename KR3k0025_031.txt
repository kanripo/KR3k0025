# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:33.754284
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷三十一
<pb:KR3k0025_WYG_031-1a>¶
欽定四庫全書¶
　記纂淵海卷三十一　　　宋　潘自牧　撰¶
　　職官部¶
　　　翰苑¶
史學士之職本以文學言語備顧問出入侍從因得參¶
謀議納諫諍其禮尤寵而翰林院者待詔之所也(唐/志)李¶
白天寶初至長安往見賀知章知章見其文而歎曰子¶
謫仙人也言於𤣥宗召見金鑾殿論當世事奏頌一篇¶
<pb:KR3k0025_WYG_031-1b>¶
有詔供奉翰林(本/傳)翰林院者在麟徳殿西重廊之後盖¶
天下以伎術召見者之所處也學士院者開元二十六¶
年之所置在翰林院之南貞觀中虞世南等一十八人¶
皆以𢎞文館學士㑹於禁中當時號十八學士其後永¶
徽中黄門侍郎顧崇復有麗正之稱開元初中書令張¶
說等又有集仙之目𤣥宗始選朝官有辭藝學識者入¶
居翰林供奉别㫖於是吕向尹愔首充焉至二十六年¶
始以翰林供奉改稱學士由是遂别建學士院俾專内¶
<pb:KR3k0025_WYG_031-2a>¶
命至徳以後軍國務殷其入直者並以文詞共掌詔勅¶
自此翰林院始兼學士之名其後又置東翰林院於金¶
鑾殿之西隨上所在而遷取其便近(翰林/故事)翰林每下直¶
出門謂之小三昧出銀臺門上馬謂之大三昧言出纒¶
縛而就解脫也　學士初入院賜馬一疋謂之長借馬¶
登翰林者謂之凌玉清翔紫霄　初選者召令赴銀臺¶
試制書批答三首内庫給青綺被紫絲履之類端午賜¶
青團扇　貞元中由此而居輔弼者十有二焉元和中¶
<pb:KR3k0025_WYG_031-2b>¶
由此而膺大用者十有六焉(翰林/志)唐制駕在大内則明¶
福門内置學士院駕在興慶宫則金明門内置院徳宗¶
移院於金鑾坡上(續/志)路延年少自監察入翰林崔鉉曰¶
路十如今便入翰林如何到老(玉泉/子記)¶
集每宴飲無不先及每慶賜無不先霑中廏之馬代其¶
勞内厨之膳供其食(白/集)晨趨紫禁中夕待金門詔(李/白)李¶
侯金閨彦(老杜贈/李白)君王曉坐金鑾殿只待相如草詔來¶
(李商/隠)銀花懸院牓(李徳/裕)謬入金門侍玉除　苑花似雪¶
<pb:KR3k0025_WYG_031-3a>¶
同隨輦宫月如眉伴直廬(白樂/天)¶
本朝太宗皇帝曰詞臣實神仙之職也玉堂東西壁悉¶
畫水以布之風濤浩渺瀛洲之象也脩篁鵠鶴悉圗廊¶
廡風傳禁漏月色滿庭真人世之仙境　李昉赴玉堂¶
賜宴詩後序云今日之盛其事七新賜衣帶鞍馬十月¶
朔錦袍特定草麻例物改賜内庫法酒俸給見錢給親¶
事官隨從就院敕設　玉堂後廡建二閤畫煙嵐曉景¶
(續翰/林志)太宗謂宰臣曰蘇易簡乞御飛白書玉堂之署四¶
<pb:KR3k0025_WYG_031-3b>¶
字今付宰臣李昉以下喚来於中書堂面宣賜　職任¶
之親切曹局之凝嚴禮遇優渥賜與繁縟(金坡/遺事)政和五¶
年御書摛文堂賜學士院　院中有雙鵲栖於玉堂之¶
後海棠樹或鳴噪必有大詔及宣召之事(續㑹/要)學士院¶
牕格上有火燃處太宗嘗幸玉堂蘇易簡已寢遽起無¶
燭宫嬪自牕格引燭入照之至今不欲更易以為玉堂¶
一盛事　學士院北扉者為其在浴堂之南便於應召¶
　故事堂中設視草臺每草制則具衣冠據臺而坐¶
<pb:KR3k0025_WYG_031-4a>¶
學士院第三㕔學士閤堂前有一巨槐素號槐㕔舊傳¶
居此閤者多至入相　翰林院在禁中玉堂承明金鑾¶
殿皆在其間(筆/談)衣惹御香拖瑞錦筆宣皇澤洒春霖(李/助)¶
青輪輝映輕前古丹地深嚴隔世塵(賈黄/中)日上花磚簾¶
捲後栁遮鈴索雨晴初(錢若/水)宸章照耀詠辭林(李/沆)六鼇¶
雲海冠蓬莱玉署深嚴枕斗魁(楊文/公)¶
　　　翰林學士承㫖¶
史令狐綯遷翰林學士承㫖夜對禁中燭盡帝以乘輿¶
<pb:KR3k0025_WYG_031-4b>¶
金蓮花炬送還院吏望見以為天子来及綯至皆驚¶
沈傳師為學士翰林缺承㫖次當傳師穆宗欲面命辭¶
曰學士院長㕘天子密議次於宰相自知必不能因稱¶
疾出　常澳為承㫖與同僚蕭寘為宣宗器遇召見詢¶
訪時事每有大事中使傳宣草詞澳心欲論諫即曰此¶
一事須降御劄方敢施行遲留至旦必論其可否　穆¶
宗以杜元頴多識朝章拜為中書舎人學士承㫖　韓¶
偓進承㫖宰相韋貽範母喪詔還位偓當草制曰腕可¶
<pb:KR3k0025_WYG_031-5a>¶
斷麻不可草(唐/書)後唐明宗勅令後學士入院並以先後¶
為定惟承㫖一員不計官資先後在學士上　同光中¶
賜承㫖盧質論思翊佐功臣旋授節制河中鴻瀛王詩¶
送之曰視草北来唐學士擁旌西去漢將軍(五代/史)¶
傳記憲宗永貞元年始命鄭絪為承㫖位在諸學士上¶
居東第一閤大誥令大廢置置相之宻畫内外之宻奏¶
上之所甚注意者莫不專受專對　自鄭絪為承㫖十¶
七年間由鄭至杜十一人而九㕘大政若此則安可以¶
<pb:KR3k0025_WYG_031-5b>¶
昧陋不肖之稹繼居九丞相二名節之後哉(承㫖/院記)鄭絪¶
為内廷之老首定大計(翰林/志)翰林院學士六人内年深¶
徳重者一人為承㫖所以獨承宻命故也貞元以後為¶
學士承㫖者多至宰相焉(通/典)¶
集禁林分直法本六人帝語親承舊惟一老　冠内朝¶
侍奉之班極儒者遭逢之盛　承明三人謹比古人大¶
雅一門無慙舊史(唐/制)¶
本朝承㫖不常置以院中久次者一人充(續㑹/要)太宗賜¶
<pb:KR3k0025_WYG_031-6a>¶
蘇易簡詩云翰林承㫖貴清浄玉堂中　張方平為承¶
㫖神宗親劄曰卿文章典雅煥然有三代之風而又善¶
以多為少意博辭寡雖書訓誥無以加也(本/傳)金鑾玉堂¶
親被絲綸之宻北㕔東閤獨稱年徳之尊(東坡/表)宜還與¶
於禁逰且進承於宻㫖(牋表/類)粉署重来憶舊遊蟠桃開¶
盡海山秋寜知不是神仙骨上到鼇山最上頭(宋/祁)¶
　　　翰林學士¶
史陸贄為學士從幸奉天時機務填委詔書數百贄揮¶
<pb:KR3k0025_WYG_031-6b>¶
翰起草思如泉注初若不經思逮成皆周盡事情他學¶
士閣筆不得下而贄沛然有餘　畢諴為翰林學士党¶
項羌擾河西宣宗召學士對諴論破羌之狀上曰不期¶
頗牧在吾禁中　栁公權為翰林學士上嘗夜召對於¶
亭燭窮而語未盡宫人以蠟液濡紙繼之　李紳穆宗¶
召為學士與李徳裕元稹同在禁署時稱三俊　李徳¶
裕擢翰林學士凡號令大典冊皆更其手　陸扆為翰¶
林學士工文辭敏速若注射然昭宗嘗金鑾作賦命學¶
<pb:KR3k0025_WYG_031-7a>¶
士和扆先成帝曰朕聞貞元時有陸贄吳通元能作内¶
廷文書今得卿斯文不墜矣　北㕔前階有花甎道冬¶
日以日影及五甎為入直之候李程性懶常過八甎乃¶
至衆呼為八甎學士　李絳為翰林學士孜孜以正諌¶
為己任　徳宗以段文昌張仲素為學士韋貫之以為¶
學士所以備顧問不宜專取辭藝奏罷之　韋綬為翰¶
林學士宻政多所㕘逮帝嘗幸其院韋妃從㑹綬方寢¶
時大寒以妃蜀纈袍覆而去　趙宗儒父驊徳宗欲寵¶
<pb:KR3k0025_WYG_031-7b>¶
其門使一時並命　于休烈及二子益蕭相繼為翰林¶
　趙光逢為學士光裔知制誥兄弟對掌内外命書¶
劉瑑始在翰林帝素器遇至是手詔追還帝視案上厯¶
謂瑑曰為朕擇一令日瑑跽曰某日良帝笑曰是日卿¶
可遂相　杜讓能以學士從僖宗在蜀闗東用兵書詔¶
雲委讓能詞才敏速筆無㸃竄動中事機僖宗嘉之(唐/書)¶
傳記唐太宗時名儒學士時召草制然猶未有名號乾¶
封以後始號北門學士𤣥宗初置翰林待詔掌四方表¶
<pb:KR3k0025_WYG_031-8a>¶
䟽批答應和文章繼以制敕文誥悉由中書多壅滯始¶
選朝官入居翰林供奉别㫖然亦未定名制詔書敕猶¶
㦯分在集賢開元二十六年翰林供奉改稱學士(翰林/志)¶
選用益重而禮遇益親至號為内相又以為天子私人¶
晉天福五年詔翰林學士院公事宜並歸中書舎人自¶
是舎人晝直者當中書制夜直者當内制開運元年復¶
詔翰林學士與中書舎人分為兩制(職/源)睿聖登極段文¶
昌杜元頴不離内庭便至公輔及寳厯以後韋處厚恩¶
<pb:KR3k0025_WYG_031-8b>¶
深授選亦自翰林由是稍為故事或不至拜者以為深¶
恥(翰林/内志)姚元崇為翰林學士明皇在便殿甚思元崇論¶
時務七月十五日苦雨泥濘上令侍御者擡步輦召學¶
士中外榮之　李白於便殿對明皇撰詔誥時十月大¶
寒筆凍莫能書字帝敕宫嬪十人侍白左右令各執牙¶
筆呵之白遂受而書其受聖眷如此(開元/遺事)李琪每臨流¶
坐石摘木葉試草制詞朱梁時果為翰林學士(瓚/言)姚洎¶
為學士梁祖問及裴延裕曰頗知其人思敏洎曰向在¶
<pb:KR3k0025_WYG_031-9a>¶
翰林號下水船梁祖曰卿便是上水船也洎甚慚(摭/言)偽¶
蜀辛夤遜夢掌中抽草占者曰君必遷翰林學士未㡬¶
果然(同/上)¶
集唐之貴文至矣哉後王纂承多以國柄付文士元和¶
初憲宗遵聖祖故事視有宰相器者貯之内廷由是釋¶
筆硯而操化權者十八九(劉禹錫李/絳集記)自入為學士至宰¶
相以往所執筆皆經綸制置裁成潤色之詞也以識度¶
為宗觀其發徳音福生人沛然如時雨褒元老論功臣¶
<pb:KR3k0025_WYG_031-9b>¶
穆然如景風命相之冊和而莊命將之誥昭而毅(劉賔/客集)¶
(常厚/集記)視草北宫(常衮/制)何處春深好春来學士家鳳書裁¶
五色馬鬛薦三花　元和六學士五相一漁翁(白樂/天)學¶
士金鑾殿後居天中行坐侍龍輿承恩不許離床謝宻¶
㫖長教倚案書(王/建)¶
本朝翰林學士掌内制淳化二年以翰林學士賈黄中¶
蘇易簡同管勾差遣院自是學士兼領他司止與職名¶
同元豐官制行始專典内制　乾徳元年竇儀為翰林¶
<pb:KR3k0025_WYG_031-10a>¶
學士太祖曰深嚴之地當以宿儒處之又曰禁中非此¶
人不可　故事學士在内中院吏朱衣雙引李昉以太¶
宗在南衛朱衣一人前引昉亦去其一太宗謂近臣曰¶
學士之職清切貴重非他官可比　玉署之設宻邇紫¶
闈每夜漏既上宫鑰並入有大號令大除拜邉境急奏¶
惟天子與學士知之居是職者豈不貴重乎(金坡/遺事)王旦¶
為翰林學士中外皆以為宰相器真宗曰為朕致太平¶
必斯人也　李迪真宗時為學士上問陜西兵㡬何對¶
<pb:KR3k0025_WYG_031-10b>¶
曰臣向在本道以小冊書兵馬糧草之數以備調發今¶
猶置佩囊中帝令探取之曰不意頗牧復在吾禁中(本/傳)¶
鼂宗慤一夕草除將相五制　真宗作歌一首賜新除¶
學士陳彭年因謂向敏中曰頃命學士罕曾賜歌詩¶
天聖元年詔學士遇雙日至晩方下直盖故事以雙日¶
鎻院隻日除麻故也(實/錄)非徒翰墨之選乃是將相之儲¶
(東坡/謝表)有同在翰林而大拜者王禹偁以啓賀之云三神¶
山上曾陪鶴駕之逰六學士中猶有漁翁之歎(廣/記)¶
<pb:KR3k0025_WYG_031-11a>¶
　　　直學士院權直¶
本朝開寳二年李昉盧多遜並直學士院直院之名始¶
此六年張澹權直翰林院權直之名始此凡他官入院¶
未除學士謂之直院學士俱闕他官暫行文書謂之權¶
直(㑹/要)乾道九年以崔端詩為翰林權直(孝宗/㑹要)李昉入直¶
翰林先是盧多遜己任學士太祖見昉在多遜下問其¶
故宰相曰昉以本官直學士院未即真拜真拜學士在¶
多遜之上　開寶二年李文正盧相並直學士院太平¶
<pb:KR3k0025_WYG_031-11b>¶
興國元年湯恱徐鉉直學士院王克正張洎直舍人院¶
四公皆江南文士也(退朝/錄)¶
　　　經筵¶
史宣帝召韋𤣥成與五經諸儒雜論於石渠閣　成帝¶
嚮學鄭寛中張禹說尚書於金華殿中詔頒白綬焉(漢/書)¶
光武好經術每朝㑹令桓榮敷奏經義　章帝㑹諸儒¶
白虎觀講論五經同異帝好古文尚書左氏傳又詔賈¶
逵班固入講北宫白虎觀南宫雲臺(後漢/書)太宗即位於¶
<pb:KR3k0025_WYG_031-12a>¶
殿左置𢎞文館悉詔内學士更番直宿討論文籍　𤣥¶
宗詔羣臣及郡府舉通經學士而褚無量馬懷素等勸¶
講禁中天子尊禮不敢盡臣　開元十三年改麗正書¶
院為集賢殿書院選耆儒一人侍讀以質史疑(唐/書)¶
本朝太祖置講席於便殿(聖/政)仁宗天聖中雙日御筵休¶
務之日亦不廢　仁宗初御延義閣每初講論或講讀¶
終篇則宣二府同聽賜飛白書或賜宴其後專御邇英¶
(東齊/記事)英宗詔以九月五日開講至重陽罷先是仁宗率¶
<pb:KR3k0025_WYG_031-12b>¶
二月開經筵至重午罷八月復開冬至罷吕公著乞依¶
先帝故事上從之　哲宗詔開講筵進讀寳訓講讀日¶
赴資善以雙日講論仍輪一員宿直范祖禹節尚書論¶
語孝經訓戒之言名曰三經要法進之(行/狀)髙宗建炎二¶
年謂宰執曰故事自五月至八月罷講朕欲勿罷可乎¶
自是勿罷(聖/政)¶
　　　侍讀侍講¶
史肅宗嘗言張酺入侍講屢有諌正可謂有史魚之風¶
<pb:KR3k0025_WYG_031-13a>¶
(本/傳)孟侯經傳侍言帝幕(張酺/贊)楊賜侍講華光殿中(本/傳)唐¶
開元三年上謂宰相曰朕每讀書有所疑滯無從質問¶
可選儒學之士使入内侍讀乃以馬懷素褚無量更日¶
侍讀(通/鑑)十三年置集賢院侍講學士侍讀直學士(百官/志)¶
開元中王志愔表薦白履忠隠居讀書正苦守操堪代¶
褚無量馬懷素入閤侍讀　徐岱少好學多所探究侍¶
讀兩宫謹守過人　韋處義以穆宗沖怠不向學即與¶
路隋合六經掇其粹要題為六經法言二十篇冀助省¶
<pb:KR3k0025_WYG_031-13b>¶
覽帝稱善　韋處厚路隋為侍講穆宗召入太液亭命¶
分講毛詩闗雎尚書洪範等篇訪以理體處厚等演經¶
義以廣規諷之道　鄭澣文宗時為侍讀學士帝使搜¶
擷經史為要錄舉諸條摘問之隨即酧析無留　王起¶
文宗時侍講時或僻字疑事令中使口宣即以牓子寫¶
對故起著口宣十卷　文宗召王起許康佐為侍講學¶
士栁公權為書學士每有疑義即召入便殿顧問討論¶
謂之三侍學士(唐/書)¶
<pb:KR3k0025_WYG_031-14a>¶
傳記馬懷素禇無量同為侍讀更畨日入既叩閤肩轝¶
以進宫中每宴見帝目送迎以師臣禮(職/林)¶
集授道帷幄師範之功(贈司空臨/晉侯冊)虎觀諸儒許丁鴻之¶
博學(唐/制)詞賦成於鼓吹典墳富於泉海(馬懷/素制)殿横儒席¶
(中宗/哀冊)祇事穆宗侍經内殿敷堯舜之大典暢周禮之遺¶
風雅言玉音奥義氷釋(路隋/制)¶
本朝太平興國八年始因吕文仲為侍讀尋又為翰林¶
侍讀咸平二年以楊徽之夏侯嶠為翰林侍讀學士邢¶
<pb:KR3k0025_WYG_031-14b>¶
昺為翰林侍講學士始建學士之職(㑹/要)景徳四年以翰¶
林侍講學士邢昺知曹州侍講學士外使自昺始也天¶
禧三年張知白充翰林學士知天雄軍府翰林學士外¶
使自知白始也元豐官制廢翰林侍讀侍講學士以為¶
兼官元祐七年復增學士之號元符元年省去(續㑹/要)明¶
道五年馮元侍講上金華五箴(本/傳)趙元昊反罷進講趙¶
師民獻勸講箴至是復命講讀經史　慶厯二年召御¶
史中丞賈昌朝侍講故事臺臣無在經筵者以昌朝長¶
<pb:KR3k0025_WYG_031-15a>¶
於講說特召之(帝/學)舊制坐而論道别置書冊於御前仁¶
宗富於春秋令儒臣立就御案便於指示神宗朝王安¶
石侍讀以為道之所存禮亦加重請復賜坐不行元祐¶
初程頤為侍講復請坐不從　元祐間蘇頌為侍講請¶
遇不講日各進漢故實二事仍於逐事後畧論得失大¶
㫖(吕氏家/塾廣記)錢象先自講筵出知蔡州帝諭之曰大夫行¶
有日矣宜講徹一編　元祐初將啓講筵宣仁諭執政¶
云啓與蔡卞皆少年宜用老成端士乃以彦博兼侍讀¶
<pb:KR3k0025_WYG_031-15b>¶
(四朝/史)西學上賀玷侍臣之髙選　奉天子五學之遊¶
日奉講幄　望西清之帷幄久立仿徨聽長樂之鼓鐘¶
恍如夢寢　日奉講帷　久視經幄　師氏之官職在¶
講說(東/坡)儒學之臣入閤侍讀所以考質疑義(南豐/擬制)露門¶
勤講(賈昌/朝制)金華經幄(曲阜周/常記)虎觀清閒之燕誦說古今¶
以廣見聞(傅堯/俞制)¶
　　　崇政殿說書¶
本朝景祐元年置四年改為天章閤侍讀慶厯二年復¶
<pb:KR3k0025_WYG_031-16a>¶
為崇政殿說書(分/記)盖秩卑資淺則為說書不兼侍講元¶
祐間范純仁司馬公皆以著佐兼侍講前此所未有也¶
(闕/)　　中初除說書二人皆以隠逸起蔡崈若瓘詔以¶
士服隨班朝謁入侍(吕氏家/塾記)賈昌朝為說書說講明白¶
昌朝請歲終以付史館熙寜中呂惠卿為說書召見奏¶
對引經稱㫖　程頤召充崇政殿說書一日講罷未退¶
上忽起憑檻戲折栁枝先生進曰方春發生不可無故¶
摧折經筵承受張茂則嘗招講官啜茶觀畫先生曰吾¶
<pb:KR3k0025_WYG_031-16b>¶
平生不啜茶亦不識畫竟不往文潞公嘗與吕范諸公¶
入侍經筵聞先生講說退相與歎曰真侍講也(伊川/年譜)哲¶
宗幼冲召程正叔為崇政殿說書正叔以師道自居每¶
侍上講色甚莊繼以諷諫上畏之正叔曰吾以布衣為¶
上師傅其敢不自重(言行/録)哲宗嗣位召程頤將以為崇¶
政殿說書上奏論經筵三事其一以上富春秋宜選賢¶
徳以輔講官因使陪侍宿直講說道義所以涵養氣質¶
薰陶徳性其二請上左右内侍宫人皆選老成厚重之¶
<pb:KR3k0025_WYG_031-17a>¶
人不使侈靡之物淺俗之言接於耳目仍置經筵祇應¶
内臣十人使上在宫中動息以語講官其三請令講官¶
坐講以養人主崇徳重道之心既而命下以通直郎充¶
崇政殿說書(實/錄)吕希哲字原明為說書凡二年日夕勸¶
導人主以修身為本修身以正心誠意為主心正意誠¶
天下自化不假他術身不能修雖左右之人且不能論¶
况天下乎(言行/錄)景祐元年以賈昌朝為崇政殿說書昌¶
朝講說明白上喜之多所質問昌朝悉記錄歳終以付¶
<pb:KR3k0025_WYG_031-17b>¶
史館(事/畧)近制兼職雖宰相領國史實錄院勅令所玉牒¶
所降勅而已惟講讀官下至說書皆命詞給告可見崇¶
儒重道之典也(周益公/文集)¶
　　　總九卿¶
史夏商九卿周六官是為六卿又立少師少傅少保是¶
為三孤與六卿為九(前漢百/官志)後漢左雄言九卿位亞三¶
事班在六官行有珮玉之節(後漢/書)三公比三星曰九卿¶
(隋/志)二千石以下六百石佩兩印皆以黑犀(司馬彪/漢書)九卿¶
<pb:KR3k0025_WYG_031-18a>¶
位為列棘(南/史)齊侯使敬仲為卿敬曰羇旅之臣敢辱髙¶
位以速官謗(史/記)¶
傳記長慶元年給事韋景封還駙馬劉士涇為太僕卿¶
制惟月膺名象河稱重(續通/典)齊侯使管夷吾平戎于王¶
王以上卿之禮享管仲仲受下卿之禮而還(史/記)¶
集獻納開東觀君王問長卿(杜/詩)卿月昇金掌王春度玉¶
墀(杜送馬大/卿赴闕)紈扇朱輪參差交映藻衣花綬焜爚生光¶
(初學/記)¶
<pb:KR3k0025_WYG_031-18b>¶
本朝雖設九卿皆以為命官之品秩而無職事元豐正¶
名始有職掌中興以来冗職除太常寺大理寺不罷外¶
宗正以太常兼而衛尉併兵部太僕併駕部太府司農¶
併户部光祿鴻臚併禮部紹興復置宗正太府司農餘¶
遂廢(中興/㑹要)¶
　　　太常卿¶
經有能典朕三禮僉曰伯夷汝作秩宗(書/)大宗伯掌六¶
樂(周/禮)¶
<pb:KR3k0025_WYG_031-19a>¶
史漢初置太常以列侯忠孝恭謹者居之秩中二千石¶
桓榮遷太常明帝尊以師禮乗輿每幸太常府令榮東¶
面坐設几杖㑹百官(本/傳)和合為太常清貧守分至賣田¶
宅以自給明帝加賜穀帛(魏/史)北齊趙彦深拜卿不脫朝¶
服先入見母跪陳幼小孤露蒙訓至此(北/史)張奐拜太常¶
立節可否之間强禦不敢奪(漢/書)劉愷論議常引正大義¶
諸儒為之語曰難經伉伉劉太常(後/漢)¶
傳記唐龍朔二年改太常為奉常咸亨復舊卿一人總¶
<pb:KR3k0025_WYG_031-19b>¶
判寺掌禮樂郊廟社稷總太樂鼓吹太醫太卜廩犧諸¶
司廟等署(通/典)趙君錫同知太常禮院時近臣有請祀英¶
宗於明堂配昊天上帝及五帝君錫與禮官建言請專¶
配上帝以稱嚴父之意(事/畧)趙與為太常雖身處上卿而¶
布被瓦器(耆舊/傳)¶
集太常卿位任特隆學冠儒林藝通禮樂者可以居之¶
(職員/令)居九寺之先冠九列之首(六/帖)氣藐神仙逈恩承雨¶
露低相門清議重儒術大名齊軒冕羅天闕琳琅識介¶
<pb:KR3k0025_WYG_031-20a>¶
珪通籍踰青瑣亨衢照紫泥(杜/詩)寵新卿典禮㑹盛客微¶
文(白居/易詩)正名推五字貴仕仰三珪(權徳/輿詩)平生秉周禮投¶
老奉龍旂(張文潛太/常有感)¶
本朝太常寺皆以禁林之長主判(續㑹/要)中興併省寺監¶
獨存太常又命太常兼宗正紹興復(中興/㑹典)隆興元年詔¶
光祿寺併歸太常寺兼領掌社稷及武成王廟諸壇齋¶
宫習樂之事丞一員罷(孝宗/㑹要)太常總禮樂之政兼伯夷¶
后蘷之事(趙君/錫)討論故實已成綿蕞之儀(牋表/類)¶
<pb:KR3k0025_WYG_031-20b>¶
　　　太常少卿¶
經小宗伯中大夫二人(周/禮)¶
史後魏太和初置少卿一人唐貞觀置二人龍朔改為¶
奉常大夫　帝使少卿祖孝孫以樂律授宫中音樂伎¶
不進數被讓王珪與温彦博同進曰孝孫修謹士陛下¶
使教女樂又責誚之天下其以士輕乎(通/鑑)唐薛稷遷太¶
常少卿會鍾紹京為中書令稷諷使讓因入言於帝曰紹¶
京本胥吏無素才望今特以勲進師長百僚恐非朝廷¶
<pb:KR3k0025_WYG_031-21a>¶
具瞻之美帝然之遂許讓中令(同/上)¶
傳記唐元儋景雲中授少卿行中以系出拓䟦恨史無¶
編乃撰魏典二十篇學者向之有人得銅器似琵琶人¶
莫能辨行中曰此阮咸所作也雅樂家遂謂之阮咸¶
北史斛斯證博覽羣書尤精三禮兼解音律自謂雅樂¶
廢證博采遺逸始備又樂有錞于者或自蜀得之皆莫¶
識證見之曰此錞于也(並職/林)¶
集帝命詩書將壇登禮樂卿(杜牧送/崔少卿)響切晨趨佩煙濃¶
<pb:KR3k0025_WYG_031-21b>¶
近侍香司儀六禮冷論將七兵揚合樂来儀鳳尊祠重¶
餼羊卿材優柱石公器擅巖廊(栁子/厚)素尚寜知貴清談¶
不厭貧(温庭/筠詩)奉常之職非特以治郊廟之度服器之數¶
而已國有大政事大議論必稽焉(鮮于侁/可詔)立國之本禮¶
樂為先今之太常實兼其職守兹職者不亦重乎歴代¶
迄今謂之清選(職/林)¶
本朝少卿無職事以為階序品秩元豐正名始有職掌¶
元祐元年吕純禮為少卿御史論門䕃得官不可任奉¶
<pb:KR3k0025_WYG_031-22a>¶
常於是外補(續㑹/要)中興建炎三年詔太常少卿貟兼宗¶
正少卿(中興/㑹要)¶
　　　寺丞¶
史奉常秦官有丞漢多以博士議郎為之後漢諸丞皆¶
掌行禮及祭祀小事總署曺事皆銅印墨綬歴代皆有¶
唐因隋太常丞從五品下凡享太廟則修七祀於兩門¶
之内分判寺事(通/典)韋宏為丞父賢以宏當嗣太常職掌¶
陵廟煩劇多過教宏自免懷嫌不去官及賢疾篤宏坐¶
<pb:KR3k0025_WYG_031-22b>¶
廟事繫獄(漢/書)¶
傳記太常丞視尚書則銅印黄綬一梁冠(宋百官/春秋)晉宋¶
九卿置丞進賢一梁冠介幘衣皂文　唐天后時李嗣¶
真聞東夷三曲一遍授胡琴彈之無一聲遺忘(並職/林)陶¶
覆之凡宗廟疑義多所決定時人為之語曰定禮決疑¶
問陶覆之(陶氏/家傳)¶
集臨風曲臺淨對月璧池寒(權徳/輿詩)暫輟清齋出太常重¶
攜詩卷赴甘棠(劉禹/錫詩)五兵不用百度載光誕敷文教式¶
<pb:KR3k0025_WYG_031-23a>¶
奏薰弦命太常以修樂將享帝而配天六變而天神可¶
禮九成而帝徳惟休(唐馬/周)¶
本朝皇祐中詔差禮官一貟兼丞事李泌之請也建炎¶
三年省丞紹興三年復置　范希純為太常丞舊制太¶
廟薦享逐室設席食一牙盤元豐四年奏罷之希純奏¶
請復舊制易其名曰薦羞(事/畧)陳文惠公堯佐居官不妄¶
進取屢為太常丞十三年不遷(言行/錄)¶
　　　寺簿¶
<pb:KR3k0025_WYG_031-23b>¶
傳記主簿漢有之鹵簿之制太常駕四馬主簿前八乘¶
魏晉亦有之唐置二人掌付事勾稽省置抄目監印給¶
紙筆等事餘寺主簿並同㕔(通典/職林)龍溪除蘇良治簿領¶
雖卑然𨽻於太常與聞禮樂之事非他官比也(職/畧)¶
集聞道甘泉能獻賦懸知獨有子雲才(王維和太常/韋主簿詩)曲¶
臺簿正多廊廟西府璇樞第一人(詩/集)¶
本朝皇祐中宋祁乞增置一貟勾檢在寺文書及掌出¶
納遂除胡瑗後詔更不置元豐正名初除王子琦(職/畧)李¶
<pb:KR3k0025_WYG_031-24a>¶
浩除太常寺簿輪對陳無逸之戒且論宿衛大將恩寵¶
太過髙宗感其言宿將旋就第自檜扼塞言路士風寢¶
衰至是與王十朋馮方查籥胡憲始相繼有所開陳號¶
五賢聞者興起太學之士至為五言詩以述其事(言行/錄)¶
　　　籍田令¶
經春籍田而祈社稷也(詩/序)甸師帥其屬以掌耕耨也(周/禮)¶
史周為甸師漢文帝感賈誼之言始開籍田置令丞掌¶
耕國廟社稷之田春始東耕於籍田祀先農大賜三輔¶
<pb:KR3k0025_WYG_031-24b>¶
二百里孝弟力田三老帛種百榖收萬斛立為籍田館¶
榖皆以給祭天地宗廟羣神之祀(漢/書)¶
傳記晉武置籍田令江左省宗元嘉中又置(通/典)¶
集帝籍開千畝農功先九州王孫守耒耜吏隠極風流¶
(黄山/谷)規地餘千畝三推示勸耕廩犧猶故宇潑麥有新¶
楹日至土膏動雪消泉脉生城中若羈束野徑得閒行¶
(蔣之/竒)¶
本朝元豐三年詔籍田令𨽻太常寺(續㑹/要)渡江初闕紹¶
<pb:KR3k0025_WYG_031-25a>¶
興十五年初除康與之為籍田令三十一年詔田籍司¶
權罷官吏並罷後復置(中興/㑹要)¶
　　　宗正卿¶
史劉向蕭望之薦向宗室忠直明經有行拜為宗正(漢/書)¶
劉般在朝竭忠盡節夙夜不怠拜宗正(同/上)晉羊祜忠厚¶
篤重然不長於理劇宗正卿秩不知可轉作否(晉/書)後魏¶
世祖謂崔浩曰天下諸社何處最欲取一人以為宗正¶
浩曰中書博士杜銓合為諸社之最即命召之既見銓¶
<pb:KR3k0025_WYG_031-25b>¶
器貌瓌雅世祖謂浩曰此真吾所欲也以為宗正(魏/史)唐¶
宗室司訓棄官中宗即位以耆舊擢為宗正卿(唐/書)¶
傳記秦置宗正掌親屬漢因之以叙九族唐武徳置宗¶
師龍朔改曰司宗開元二十五年置宗正寺官屬皆以¶
皇秩為之(通/典)宗正星在帝座之東南(職/林)宗正寺卿一人¶
少卿二人掌天子族親屬籍以別昭穆(通/典)¶
集丈人領宗卿(杜甫/詩)宗正為冷卿(東坡/詩)巍巍帝堯欽親¶
九族經哲宗伯禮為攸訓屬有攸籍各有胄子世以不¶
<pb:KR3k0025_WYG_031-26a>¶
錯伯臣司宗敢告執政(揚雄宗/正箴)¶
本朝宗正寺判寺事二人以宗姓兩制以上充闕則以¶
朝官以上知丞事掌奉宗廟諸陵薦享之事司皇族之¶
籍(職/略)建炎三年九月宗正殿曰玉牒殿堂曰屬籍堂(㑹/要)¶
　　　宗正少卿¶
史後魏太和中初置宗正少卿北齊亦然隋皆有(職/官)唐¶
李漢為少卿通古博學屬辭雄蔚(唐/史)¶
本朝祥符中給舎以下兼少卿元豐始正名焉中興罷¶
<pb:KR3k0025_WYG_031-26b>¶
寺監詔太常少卿兼宗正少卿紹興三年復置少卿(六/典)¶
　　　宗正寺丞¶
史秦宗正掌親屬有丞漢用皇族後漢一人劉茂為宗¶
正丞歴代皆有之隋有二人唐一人掌判司事(通/鑑)漢劉¶
徳召見甘泉宫武帝謂之千里駒昭帝時為宗正丞復¶
為卿(漢/書)¶
集清時為丞郎氣力侔陶鈞(劉禹/錫)¶
本朝元豐五年正名初除趙君錫明年以楊畏為宗正¶
<pb:KR3k0025_WYG_031-27a>¶
寺丞詔宗正寺除長貳外自今後更不專差國姓(續㑹/要)¶
建炎三年罷紹興五年復置(中興/㑹要)¶
　　　宗正寺簿¶
傳記梁天監七年置北齊隋皆有唐因之(通/典)主簿一人¶
掌印及勾檢稽失(分/紀)開元加一人並於宗室中擇才行¶
者補受(六/典)¶
本朝天禧改元以衛尉丞趙鼎兼宗正寺簿元豐正名¶
初除楊完(職/略)元祐元年宗正寺言既許主簿通管寺事¶
<pb:KR3k0025_WYG_031-27b>¶
竊恐亦合依太常寺國子監例正通管雜務其編纂圗¶
書乞依舊例丞專修從之(㑹/要)¶
　　　大理卿¶
經帝曰臯陶汝作士五刑有服　帝曰臯陶惟兹臣庶¶
罔或干於正汝作士明于五刑以弼五教(書/)¶
史秦置廷尉掌刑辟有正左右監漢因之景帝更名大¶
理武帝復為廷尉宣帝置左右廷尉平哀帝復為大理¶
卿于定國父于公其門閭壞父老方與共治于公曰可¶
<pb:KR3k0025_WYG_031-28a>¶
髙大其門令容駟馬髙車我治獄多隂徳子孫必有興¶
者至定國為丞相于公為郡曺決獄稱平(漢/書)于定國為¶
廷尉其決獄平反務在哀鰥寡加謹審之心朝廷稱之¶
曰張釋之為廷尉天下無寃民于定國為廷尉民自以¶
不寃當漢張釋之為廷尉周亞夫見釋之持義平乃結¶
為親友由此天下稱之(前漢/書)漢宣帝路温舒為廷尉吏¶
上言秦有十失其一尚存治獄之吏是也(同/上)王殷為大¶
理務在寛恕與鍾繇以治獄見稱(魏/志)¶
<pb:KR3k0025_WYG_031-28b>¶
傳記大理古官也舜命臯陶作士正五刑　隋為大理¶
寺唐因之卿一人少卿二人龍朔二年改為詳刑寺咸¶
亨復(職/略)孔坦遷廷尉卿獄多囚繫坦到官躬執辭狀口¶
辯曲直每臺司錄獄無所顧問皆面決當時之事(初學/記)¶
鄭善果為大理卿奉法持正風稜顯於公卿　范說為¶
卿持法明審(並職/林)¶
集上卿才大名不朽早朝至尊暮求友(髙適晏大/理寺卿)憐君¶
獨守廷尉法知君決獄有隂功(蘇東坡送/蔡冠卿)恩霑庶類道¶
<pb:KR3k0025_WYG_031-29a>¶
格𤣥功化覃於萬國之間苛慝不作鳥巢於圜扉之内¶
囹圄知空足驗時清可知刑措(韓鎡/賦)蒼鷹莫鷙寜懷獄¶
吏之憂踈網無寃豈有虞人之懼(同/上)¶
本朝大理寺以朝官一貟或二貟判寺官一貟兼少卿¶
事建隆二年以工部尚書竇儀判寺事(㑹/要)太和四年大¶
理卿崔杞奏大理寺卿陛下守法之司卿設官之重揺¶
動若朝示而暮改同罪而異刑則人何所措其手足哉¶
(續通/典)以五聽察其情氣色視聲辭以三慮盡其理明謹¶
<pb:KR3k0025_WYG_031-29b>¶
以獻疑獄哀矜以去寃獄公平以鞫庶獄(六/典)¶
　　　少卿¶
史開元初班景倩自揚州採訪使入為少卿過州倪若¶
水餞於郊顧左右曰班公是行若登仙吾恨不得為騶¶
未㡬入為戸部　韓瑗武徳初為大理少卿受詔掌定¶
律令瑗言於髙祖曰官吏至公自當奉法髙祖然之於¶
是採定開皇律(並唐/書)唐太宗謂侍臣曰大理之職人命¶
所懸當選正人用心存法無過戴胄者乃以為少卿(唐/書)¶
<pb:KR3k0025_WYG_031-30a>¶
唐孫伏伽為少卿帝數出馳射伏伽諫之(唐/史)¶
傳記後魏置少卿北齊及隋因之唐置二人(六/典)唐徐有¶
功轉司刑少卿皇甫文備誣有功縱逆黨久之文備坐¶
事下獄有功出之或曰彼嘗陷公於死今生之何也對曰¶
爾所言者私忿我所守者公法不可以私害公(白/帖)¶
集佐棘竟誰同因思證聖中事雖無復報理合有隂功¶
(韓/詩)居屈亞卿未副羣情(韓/文)¶
本朝以朝官一貟兼少卿事神宗置大理獄少卿二貟¶
<pb:KR3k0025_WYG_031-30b>¶
以蹇周輔楊汲為之分左斷刑右治獄(四朝/志)建炎中興¶
省大理卿而少卿二貟如故(中興/㑹要)仁宗時陳大素權大¶
理少卿又判大理寺號為明習法令(長/編)參典之官貳正¶
之選(南豐/擬制)¶
　　　大理正¶
經成獄辭史以獄成告於正正聽之(禮/記)¶
史秦置廷尉正一人漢廷尉正監及平謂之廷尉三官¶
秩千石(職官/分紀)宣帝聞黄霸持法平易為正數決獄廷中¶
<pb:KR3k0025_WYG_031-31a>¶
稱平(漢/書)晉顧榮以南土秀望累遷廷尉正(晉/志)正志暗為¶
大理正奏言法令者人之隄防不立則人無所禁竊見¶
大理官貟多不奉法以縱罪為寛恕以守文為苛刻遂¶
上應正論以見志(唐/書)大理正掌參議詳正科條之事(唐/志)¶
傳記龍朔改為詳刑大夫光宅中為司刑正後復故掌¶
議獄正科條凡丞斷罪有不當者則以法正之(唐/紀)視南¶
臺持書以為晉制(通/典)天隂雨比干夢貴客車騎滿門覺¶
以語妻語未已有老嫗謂比干曰公有隂徳今天賜君¶
<pb:KR3k0025_WYG_031-31b>¶
䇿因出懷中符䇿狀如簡長九寸凡九百九十枚以授¶
比干子孫佩印綬者當如此自汝隂徙平陵代為名族¶
(何氏/家傳)¶
集古風真往哲雅道濫朝聞活獄威豪右銷時賴典墳¶
　垂銀棘庭印持斧栢臺綱(范咸送大理/正攝御史詩)¶
本朝神宗復置大理獄後置寺正元豐五年刑部奏乞¶
分評事司直與正為斷司丞與長貳為議司凡斷案先¶
上正㸔詳當否論難改正然後過議司覆(續㑹/要)建炎併¶
<pb:KR3k0025_WYG_031-32a>¶
省斷刑治獄寺正各置一貟(中興/㑹要)范旻判大理正事持¶
法平允(太宗/實錄)正於理官參贊為正(南豐陳/林純制)¶
　　　司直¶
史唐王祚為司直馳傳決獄所至仁平(唐/書)¶
傳記後魏永安三年髙穆奏置司直十人位在正監上¶
不署曺事惟覆理御史檢劾事(六/典)司直凡承制而出先¶
請魚書以往(白/帖)司直凡大理斷獄皆連署(同/上)¶
集清絶聞詩語䟽通豈法流傳家有衣鉢斷獄盡春秋¶
<pb:KR3k0025_WYG_031-32b>¶
(東/坡)不耻青袍故尤宜白髮新(李嘉祐送/韋司直)驊騮事天子辛¶
苦在道路司直非冗官荒山甚無趣(杜/甫)¶
本朝熙寜中置大理寺獄至元豐五年始命程嗣先四¶
人為司直(續㑹/要)建炎三年詔斷刑司直兼治獄司直其¶
治獄司直罷(中興/㑹要)¶
　　　評事¶
史漢宣帝地節三年初于廷尉置左右平貟四人(漢/書)馬¶
宫行能髙潔遷廷尉平(漢/書)漢宣帝詔曰吏用法巧文滋¶
<pb:KR3k0025_WYG_031-33a>¶
深其為置廷平務平之於是選用于定國黄霸等(同/上)何¶
攀上便宜十事除廷尉平(晉/史)唐姚正操云自餘以評事¶
入臺後相繼不絶韓琬以為不然自則天好法刑曹望¶
居九寺之首以此評事多入臺迄今為雅例(唐/志)¶
傳記魏晉以来無左右而直謂之廷尉評隋置大理評¶
事(六/典)唐貞觀二十二年褚遂良議重法官奏置評事十¶
貟掌出使推覆後加為十二貟(通/典)王敬由為評事奉使¶
河南叱咤風生到廣陵訪裴諶諶曰評公使車留此一¶
<pb:KR3k0025_WYG_031-33b>¶
宿得無驚郡將乎(廣/記)漢公孫𢎞舉何比干為廷尉右評¶
獄無寃民號曰何公(三輔/决録)¶
　　　寺簿¶
史陳希㸃為太學博士遷大理寺簿人為之憤然公忻¶
然就職素不讀律而原情引經法家自以為不及(本/傳)¶
傳記晉初置廷尉主簿(六/典)後齊九寺各有主簿唐置二¶
人掌印省置抄目勾檢稽失(同/上)薛季宣為大理主簿是¶
歲江湖大旱流民往往北渡江邊吏復奏淮民多欵塞¶
<pb:KR3k0025_WYG_031-34a>¶
者遣公行淮西收以實邊公持節勞来(吕東/萊集)¶
集法吏多少年磨淬出角圭將舉汝愆尤以為已階梯¶
(韓/愈)¶
本朝元豐正名初除二貟建炎三年省後復(中興/㑹要)¶
　　　司農卿¶
經太府掌九賦九貢(禮/)¶
史秦為治粟内史主穀貨韓信歸漢為治粟内史即其¶
任也景帝更名大農令武帝太初更名大司農(漢/書)魏梁¶
<pb:KR3k0025_WYG_031-34b>¶
習為并州二十餘年政治為天下最召拜大司農(魏/志)鄭¶
當時為大司農門下客亡貴賤亡留門者山東諸公翕¶
然稱鄭莊武帝曰吾聞鄭莊行千里不齎糧(漢/書)朱邑治¶
行第一為大司農居處節儉(漢/書)後漢鄭衆為司農在位¶
以清正稱　趙典為大司農閉門却掃非德不交(並後/漢書)¶
傳記少皥氏以九扈為九農正(通/典)唐有司農卿一人少¶
卿二人龍朔二年改為司稼咸亨復卿掌邦國倉儲委¶
積之事(通/典)牟融為大司農性明達稱為名卿(東觀/漢記)陳寵¶
<pb:KR3k0025_WYG_031-35a>¶
為廣漢太守風聲大行入為大司農(張播/記)唐杜中立遷¶
司農卿初度支度六宫餐錢移司農季一出付吏大吏¶
盡舉所給於人權其子錢以給之既不以時黄門来督¶
責慢罵中立取錢納帑舎率五百一出吏不得為奸遂¶
以為法(唐/書)¶
集以清明之徳掌周稷之粟國有九列而司農氏居其¶
一焉前代非牟融之循理康成之儒學不作兹選假以¶
秩崇之榮用制國泉之重(裴司/農制)¶
<pb:KR3k0025_WYG_031-35b>¶
本朝司農寺判寺事二人以兩制或朝官以上充熙寜¶
二年立常平斂散法三年詔以新法付司農寺而農田¶
水利免役保甲等法悉自司農講行建炎三年詔罷司¶
農寺紹興四年復置司農寺卿少各特置一貟(中興/㑹要)¶
　　　少卿¶
史後魏北齊司農寺置少卿隋唐因之(職/官)唐韋機拜少¶
卿有宦者於苑中犯法機杖而後奏髙宗嗟賞賜絹數¶
十疋(唐/書)韋機受詔檢授東郡營田苑囿之事髙宗謂之¶
<pb:KR3k0025_WYG_031-36a>¶
曰宫館隋代所造漸將摧毁頻修費財力如何機奏曰¶
臣任司農向已十年前後省費今見貯錢三十萬貫可¶
以供葺理上恱(同/上)¶
本朝元豐間置少卿為卿之貳建炎三年省紹興四年¶
後置司農卿少各一員(中興/㑹要)熊本判司農寺丞神宗曰¶
熊本不傷財不害民一旦去百年之患檄奏詳明可嘉¶
也(東都/事畧)¶
　　　寺丞¶
<pb:KR3k0025_WYG_031-36b>¶
史秦治粟内史有兩丞漢司農丞亦二人或謂之中丞¶
耿夀昌為大司農中丞奏設常平倉給北邉省轉運又¶
桑𢎞羊為大司農中丞管諸㑹計事　唐有丞六人掌¶
判寺事凡天下租稅及折造轉運於京師皆閱而納之¶
以供國用以祿百官(百官/志)¶
本朝呂惠卿請置司農寺丞一貟熙寜五年增置丞四¶
貟元豐四年舒亶請止留丞一貟餘並罷(續㑹/要)建炎二¶
年詔罷司農寺紹興三年復置寺丞二貟(中興/㑹要)¶
<pb:KR3k0025_WYG_031-37a>¶
　　　寺簿¶
傳記晉太康中置主簿一人自後無聞梁陳又有北齊¶
亦然唐主簿二人掌印署抄目勾檢稽失出納(通/典)¶
本朝治平中已置主簿熙寜新法行詔增置一貟五年¶
增至四貟後又置六貟(續㑹/要)建炎三年罷司農紹興十¶
年復置(中興/㑹要)¶
　　　太府卿¶
史太府之職以二法平物一曰度量二曰權衡(唐百/官志)李¶
<pb:KR3k0025_WYG_031-37b>¶
襲譽召為太府為人嚴慤以威肅聞(本/傳)楊崇禮開元為¶
少卿雖錢帛充牣丈尺皆躬自省閱時以為前後無與¶
為比擢拜太府卿(本/傳)¶
傳記周官太府下大夫掌九貢九賦之貳九功受其貨¶
賄之入頒其貨於受藏之府秦漢以下不置唐初置之¶
龍朔二年改太府為外府正卿咸亨復楊國忠判度支¶
𤣥宗觀左藏庫喜其財幣山積面賜國忠金紫權太府¶
卿國忠專於左藏府而太府四時以數聞(通/典)¶
<pb:KR3k0025_WYG_031-38a>¶
集領貢獻於四方杜彼虛耗掌財用於五庫職有司存¶
(白樂/天)居監臨之官典出入之務(同/上)㑹帑藏出入之要修¶
權量平校之法(同/上)¶
本朝太府寺判寺事一人以兩制或帶職朝官充凡財¶
貨廩藏貿易四方貢賦百官俸秩皆𨽻三司本寺但掌¶
供祠祭香帛帨巾神位席及造斗秤升尺而已元豐改¶
制始正職掌(四朝/志)財賦掌於他官而太府司其出納非¶
明於金谷之要不在兹選(南豐/集)¶
<pb:KR3k0025_WYG_031-38b>¶
　　　少卿¶
史後魏孫詔為少卿帝問卿何年老對曰臣年雖老臣¶
節尚少(北/史)尹思貞為司府少卿時侯知一亦厲威嚴吏¶
人為之語曰不畏侯卿杖惟畏尹卿筆(唐/書)¶
傳記後魏孝文帝改少府為太府置少卿一人北齊因¶
之隋煬帝加至二人唐減一人貞觀初龍朔咸亨光宅¶
神龍並隨寺改復(六/典)¶
集出納之地眷求惟精兼領三尚之班以榮四至之列¶
<pb:KR3k0025_WYG_031-39a>¶
(白樂/天制)¶
本朝太府寺同判寺一人以京朝官充元豐正名置少¶
卿一人以為卿之貳元祐三年詔太府長貳並置餘則¶
否(續㑹/要)建炎中興省紹興四年復(㑹/要)九賦領受之政百¶
貨貿遷之法典領之任位次列卿(南豐/集)¶
　　　寺丞¶
傳記丞於周官為太府上士之任梁選部太府丞一人¶
陳因之後魏亦一人後周曰太府上士隋又曰太府丞¶
<pb:KR3k0025_WYG_031-39b>¶
六人唐四人(通/典)太府掌邦國之出入而丞屬分治衆務¶
(職/略)¶
本朝元豐改制置丞二人元符中增一貟宣和中省一¶
貟紹興三年詔復置(㑹/要)太府受邦國之出入而設丞屬¶
俾預叅贊欲勝是任必惟其人(國朝/制)¶
　　　寺簿¶
傳記主簿亦周太府下士之任梁置一人陳因之後魏¶
一人隋四人唐二人掌印省署抄目勾檢稽失(通/典)¶
<pb:KR3k0025_WYG_031-40a>¶
本朝元豐改制置主簿二人(續㑹/要)建炎三年罷太府寺¶
紹興十年復置(中興/㑹要)¶
　　　光禄卿¶
史光禄寺卿一人從三品少卿二人從四品(百官/志)龍朔¶
二年改光祿寺曰司宰寺光宅元年曰司膳寺(同/上)杜林¶
為光祿勲内奉宿衛外總三署周密敬慎選舉稱平(漢/書)¶
王肅為光祿勲時有魚集武庫肅辨之曰魚生於泉而¶
見於庫失其所也邊將殆有棄甲之變後果有東闗之¶
<pb:KR3k0025_WYG_031-40b>¶
敗(魏/志)¶
傳記光祿卿漢官也齊職儀云初秦置郎中令掌宫殿¶
門戸及主諸郎之左殿中侍衛故曰郎中令漢因之至¶
武帝更名光祿勲至梁加卿字(初學/記)孫湛為光祿以清¶
廉見稱(東觀/漢記)¶
集經兆宫室畫為中外廊殿門闥限以禁衛(楊䧺光/祿箴)德¶
人立朝義士充庭祿巨司光敢告執經(同/上)¶
本朝光祿寺判寺事一人以朝官以上充元豐官制行¶
<pb:KR3k0025_WYG_031-41a>¶
置卿少卿丞主簿各一人中興後廢光祿併入禮部(通/考)¶
　　　太僕卿¶
史太僕寺卿掌廏牧輦輿之政總乗黄典廏典牧車府¶
四置及諸監牧行幸供五路屬車(百官/志)永徽中太僕司¶
曰司馭光宅元年改曰司僕寺(同/上)夏侯嬰為沛公太僕¶
常奉車嬰自上初起常為太僕竟髙祖以太僕事惠帝¶
髙后(漢/書)石慶為太僕御出上問車中㡬馬慶以䇿數馬¶
舉手曰六馬慶於兄弟中最為簡易而猶如此(同/上)晉郭¶
<pb:KR3k0025_WYG_031-41b>¶
展為太僕心精於養畜是以馬充盛其後伐吳得以濟¶
事(晉/史)¶
傳記太僕周官也秦因之掌輿馬歴漢後魏及晉兩朝¶
咸置之(初學/記)穆王命伯冏小大之臣咸懷忠良其侍御¶
僕從罔匪正人(外/記)後漢祭彤字次孫膂力過人入為太¶
僕從上至魯昭帝入孔子廟至子路室曰此太僕之室¶
也太僕吾之禦侮(東觀/漢記)¶
集周用忠良任先伯冏漢推廉正選在萬年守清近之¶
<pb:KR3k0025_WYG_031-42a>¶
臣居僕御之任(白樂/天)朝欽厥庸出尹京畿迴授太僕四¶
牡騑騑騄耳盈箱翠華葳㽔勲齊庭實增國之輝(孫/楚)¶
本朝太僕寺判寺事一人以朝官以上充凡邦國廏牧¶
車輿之政令今分𨽻郡牧司騏驥院諸坊監本寺但掌¶
天子五輅屬車后妃王公車輅給大中小祀牛羊(通/考)¶
　　　鴻臚寺¶
史鴻臚寺卿一人掌賓客及凶儀之事(百官/志)漢郭况為¶
鴻臚上數幸其宅飲酒賞金帛甚豐京師號况家為金¶
<pb:KR3k0025_WYG_031-42b>¶
穴(漢/書)劉義節為鴻臚卿時傾府庫為軍賞帑財大乏義¶
節曰今京師屯兵多樵貴帛賤若伐街苑樹為薪以易¶
布帛歲數十萬可致(唐/史)郭晞為鴻臚卿河中軍亂父子¶
儀召首惡誅之其支黨猶反及晞選親兵巡警以備非¶
常奸人不得發以功拜殿中監(本/傳)¶
傳記鴻臚卿漢官也周禮大行人掌賔客及諸侯朝覲¶
事即其任也漢因之景帝更名大行令武帝改曰大鴻¶
臚(初學/記)韓宣為大鴻臚始南陽曲阜韓暨以宿徳在宣¶
<pb:KR3k0025_WYG_031-43a>¶
前為大鴻臚及宣在官亦稱職故鴻臚中為之語曰大¶
鴻臚小鴻臚前後治行相何如(魏/略)¶
集漢尚勲賢寵崇郭况魏惟恒准選在崔林况當柔逺¶
之朝宜遵典屬之任(白樂/天)大小上下不可奪倫鴻臣司¶
爵敢告在隣(揚雄鴻/臚箴)¶
本朝鴻臚寺判寺事一人以朝官以上充凡四裔朝貢¶
燕享迎送之事分𨽻國信所都亭懷逺驛禮賔院本寺¶
但掌祭祀朝㑹喪塟之事中興後併廢入禮部(㑹/要)¶
<pb:KR3k0025_WYG_031-43b>¶
　¶
　¶
　¶
　¶
　¶
　¶
　¶
　記纂淵海卷三十一¶
