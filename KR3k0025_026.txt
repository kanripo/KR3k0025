# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:33.611126
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷二十六
<pb:KR3k0025_WYG_026-1a>¶
欽定四庫全書¶
　記纂淵海卷二十六　　　宋　潘自牧　撰¶
　　職官部¶
　　　三公¶
經節彼南山維石巖巖赫赫師尹民具爾瞻(詩/)兹惟三¶
公論道經邦燮理隂陽官不必備惟其人(書/)春秋漢含¶
孶曰舉三公象五岳¶
史漢丙吉出逢牛喘吉問牛行幾里或以譏吉吉曰方¶
<pb:KR3k0025_WYG_026-1b>¶
春少陽用事恐有所傷害三公典調和隂陽職當憂(漢/書)¶
成帝時何武建言國之輔佐必得賢聖然猶天之三光¶
備三公官各有分職宜建三公官(百官/志)汲黯責𢎞位三¶
公俸禄甚多然為布被此詐也上問𢎞𢎞謝曰有之夫¶
以三公為布被誠餙詐以釣名(漢/書)蕭望之言三公任非¶
其人則三光為之不明今嵗首日月失光咎在臣等(漢/書)¶
晉諸葛恢為臨沂令名亞王導庾亮謂曰明府當作黒¶
頭三公(北/史)晉王戎雖位總鼎司而委事僚宷間乘小馬¶
<pb:KR3k0025_WYG_026-2a>¶
從便門而出逰見者不知為三公也(本/史)三公叅議國家¶
之大事置府僚(隋百/官志)三公佐天子平邦國理隂陽無所¶
不統(唐百/官志)¶
傳記三公崇號為上公東漢以後常曰上公(初學/記)其後¶
或置或廢大抵無所統職至後魏特稱三師以正其名¶
正一品然非道德崇重不居其位無其人則闕之(六/典)三¶
公無官有人然後充之舜於堯伊尹之於湯周公召公¶
之於周是也(同/上)周成王立三公而六官不必備惟其人¶
<pb:KR3k0025_WYG_026-2b>¶
以書傳考之皆兼領六卿未嘗特置也(同/上)三公之任鼎¶
足承君不有建明固守無以居位(馬官/傳)漢哀平間始尊¶
師傅之位雖明天子必有所師法(六/典)荀爽為三公食不¶
過一肉惟脱粟飯(荀悦/漢記)安帝朝陳忠上疏曰三公稱曰¶
冢宰王者改容而禮在輿為下御坐為起入則參對而¶
議政事出則監察而量是非(陳忠/傳)楊震明經愽覽不應¶
州郡禮辟後有鸛雀銜三鱣魚墜堂下都講取魚進曰¶
蛇鱣卿大夫服之象也數三法三台也先生自此升矣¶
<pb:KR3k0025_WYG_026-3a>¶
後位三公(本/傳)丁固夢松生其腹上謂人曰松字十八公¶
也後十八嵗吾其為公乎卒如夢焉(呉嗣/主傳)¶
集道協陶鈞力恩囘日月光一言歸社稷九命備圭璋¶
(楊巨/源詩)五雲多䖏是三台(杜/詩)明君越羲軒元老坐三台(李/白)¶
(詩/)一為公與相潭潭府中居(韓/集)公望冠巖廊(楊巨/源詩)鐘鼎¶
勲庸大(同/上)天設三光以昭明天子立三公以明理故公¶
卿者四海之表儀神化之丹青(鹽鐵/論)¶
本朝政和二年詔曰太師太傅太保此古三公之官為¶
<pb:KR3k0025_WYG_026-3b>¶
宰相之任今為三師然古無三師之稱合依三代為三¶
公官不必備惟其人為宰相之任若除三公即為宰相¶
靖康末詔依元豐故事以僕射為宰相三公止為階官¶
不復與三省之政焉(職/畧)昔師尚父秉旄仗鉞猶未告老¶
此諸葛元遜所以屈張昭素也而衛武公百年猶箴儆¶
于國曰無以我老耄而舎我此左史倚相所以誨申公¶
也(東坡/文集)義重股肱望隆堂陛奥廉逺則堂陛峻股肱逸¶
則元首安(同/上)寵辭上宰歸榮故鄉兼兩鎮之節旄備三¶
<pb:KR3k0025_WYG_026-4a>¶
公之典䇿(王安石上/韓魏公書)¶
　　　太師¶
經太師維垣(詩大/雅)維師尚父時維鷹揚(詩大/明)天子禮樂¶
是經學業不祛凡是之屬太師訓禮(禮/記)尹氏太師維周¶
之氐秉國之均四方是維天子是毗俾民不迷(詩節/南山)¶
史元帝即位蕭望之周堪本以師傅見尊重後詔御史¶
國之將興尊師而重傅前將軍蕭望之傅朕八年道以¶
經術厥功茂焉其賜爵關内侯給事中(蕭望/之傳)首三公之¶
<pb:KR3k0025_WYG_026-4b>¶
職太師居上(宋百/官志)隋髙祖受禪李穆来朝髙祖降坐禮¶
之拜太師賛拜不名子孫雖襁褓悉拜儀同一門執象¶
笏者百餘人貴盛當時無比(隋/書)顔真卿德宗立拜太師¶
立朝正色剛而有禮賛云晩節偃蹇為姦臣所擠毅然¶
之氣折而不阻可謂忠矣(唐/書)裴度拜太師平章事事四¶
朝以全德始終及殁天下莫不思其風烈(同/上)¶
傳記文王得尚父于磻溪以為師(史/記)太師孔光道術通¶
明宜居四輔職導帝躬(職/畧)太師金章紫綬位上太傅(通/典)¶
<pb:KR3k0025_WYG_026-5a>¶
唐置太師以師範一人儀刑四海(分/記)馮道為太師以舊¶
德自䖏然當世之士無賢愚皆仰道為元老而喜為之¶
稱譽(本/傳)¶
集文武成功後居為百辟師(韓/集)善教邈無跡其流在民¶
心君㸔魯太師廟食猶至今(韓/維)冠三公之首為四逸之¶
儀(白樂/天)周寵元勲任先吕尚漢崇碩德選在孔光(同/上)¶
本朝國初之制以太師太保太傅為三師(職/畧)淳化二年¶
遣右正言張康齎太師趙普生辰器幣鞍馬就西京賜¶
<pb:KR3k0025_WYG_026-5b>¶
之故事非同平章無生辰國信之例上以普勲舊故特¶
異其禮(㑹/要)文彦博有赴闕司馬公言若令以正太師平¶
章軍國政事亦足以尊老成矣遂詔一月兩赴經筵六¶
日一入朝至都堂商量事(事/畧)器深宏逹業茂經綸弛張¶
文武之才出入將相之任(歐楊公囘/文太師啟)¶
　　　太傅¶
經天子不惠于庻人不信于諸侯不戒于戎事凡是之¶
屬太傅之任去太師審父子君臣之道以示之少師奉¶
<pb:KR3k0025_WYG_026-6a>¶
世子以觀太傅之德而審喻之太傅在前(禮/記)¶
史後漢胡廣字伯始為太傅年八十四練逹事體明解¶
朝章雖無謇直之風屡有補闕之益(漢/史)明帝以鄧禹元¶
功拜為太傅進見東向甚見尊寵(同/上)和帝即位㓜弱以¶
鄧彪有髙名海内歸仁召為太傅百官總已以聽之恩¶
寵之隆莫與為比(通/鑑)後漢張禹拜太傅録尚書事劉蒼¶
以殤帝㓜育欲令重臣居禁内乃詔禹舎宫中給帷帳¶
牀褥太官朝夕進食五日歸府毎賛與三公絶席(同/上)鍾¶
<pb:KR3k0025_WYG_026-6b>¶
繇為太傅明帝曰三公者一代之偉人也兼華歆王朗¶
而言(魏/志)後魏淮陽王欣大統中為太傅文帝謂欣曰王¶
欣為太傅再為太師自古人臣未聞有此例欣遜謝而¶
已(魏/志)¶
傳記後漢有太傅上公一人掌以善道無常職(通/典)世祖¶
即位卓茂以德行見拔時年七十餘拜太傅賜几杖(卓/茂)¶
(傳/)周成王即位周公畢公並為太傅(史/記)晉悼公知士貞¶
子之師博聞宣惠于教也使為太傅(國/語)靈帝朝以陳蕃¶
<pb:KR3k0025_WYG_026-7a>¶
為太傅與胡廣叅録尚書事陳蕃志欲芟夷閹宦以清¶
本朝(陳蕃/傳)逹奚武拜太傅賤時好華飾及居重位不理¶
威儀行常單馬門不施㦸常晝揜一扇或謂武曰公位¶
冠羣后功盖一代出入儀衛不稱具瞻何輕率若是武¶
曰且天下未平國恩未報安事威儀乎言者慙而退(本/傳)¶
集吾愛白樂天逸才生自然誰謂辭翰器乃是經濟賢¶
(皮日休白/太傅詩)賢相謝世運壯圖因事止髙揖七州外拂衣¶
五湖裏(謝靈運述/祖徳詩)負孺子之圖飾縁鶴之鼎軍威重于¶
<pb:KR3k0025_WYG_026-7b>¶
䕶將國禮貴于塞門(陳沈炯為/太傅表)不以九族囘心意不以¶
百代負國家所期陛下與北極同尊朝廷與南山等固¶
(同/上)¶
本朝紹興十一年少師樞宻使濟國公張浚除太傅進¶
封廣國公(係年/録)張士遜上章請老就拜太傅進封鄧國¶
公致仕宰相謝事自士遜始也就第十年而薨壽八十士¶
遜歸老號退傅啟國于鄧范仲淹適守鄧州士遜還鄉¶
仲淹置酒髙會明日士遜復置會揮金甚盛時人榮之¶
<pb:KR3k0025_WYG_026-8a>¶
(東都/事畧)増其帝傅之崇(歐陽公行/李昭亮制)¶
　　　太保¶
經王躬是保(詩蒸/民)太保乃作旅獒用訓于王(書/)¶
史周成王時召公為太保　漢平帝元始元年始置太¶
保光武中興時省(漢/書)魏置太保以鄭冲為之位在二司¶
之上(魏/志)王祥拜太保詔曰耆艾元老髙行清粹朕所倚¶
毗以崇道𢎞化(王隠/書)晉汝南王亮為録尚書與太保衛¶
瓘對掌朝政(晉/志)晉詔太保何曽曰翼賛先皇光濟帝業¶
<pb:KR3k0025_WYG_026-8b>¶
(同/上)¶
傳記太保所以訓䕶人主導以德義者也(通/典)太保古官¶
商太甲時伊尹為太保漢平帝用王莽為之晉武初以¶
王祥為太保進爵為公加置七官職(通/典)孔緯進兼太保¶
時天武都頭李順節疏暴人也以浙西節度使兼平章¶
事䑓吏白已謝當班見百官緯判止之明日順節盛服¶
至則無班怏怏去它日見緯以為言緯曰固疑公見望¶
也且百辟卿士天子廷臣班見宰相以宰相為之長公¶
<pb:KR3k0025_WYG_026-9a>¶
提天武健兒據堂授禮安平子欲用之去都頭乃可順¶
節慙縮不敢言(列/傳)天寳以前唯以其官贈竇季謀一人¶
而已(通/典)¶
集詔出未央宫登壇拜總戎上公周保傅輔相漢司空¶
(岑參送/李太保)司勲宰其鴻烈典冊備其徽章山甫式列羣之¶
功紀績廟器莊叔匡成獻之難昭德彛鼎(太保呉/武公碑)危勁¶
之節貫四序而愈秀堅真之操經百鍊而無銷珠角應¶
期山庭表德出忠入孝自家刑國人物冠冕彛章表則¶
<pb:KR3k0025_WYG_026-9b>¶
任屬屯警官聯樞侍行部六條議班三史(尉遲/綱銘)¶
本朝天禧元年司徒平章事王旦王元巖同日降制加¶
太保(㑹/要)熈寧元年潞國公文彦博守太保兼侍中再任¶
彦博辭太保止受所加封再任從之(同/上)紹興十年少保¶
萬夀觀使兼三鎮節度使劉光世除太保(同/上)俾陞帝保¶
秩乃冠千公卿(李漢行/鄭紳制)眷言公保宣力維多(宣和除/董貫制)明¶
公身為天下大老誠有憂國之心不當俯及細務願以¶
此意為上一言使幽險之情得以上逹則天下之言皆¶
<pb:KR3k0025_WYG_026-10a>¶
明公之言而明目逹聰感召和氣皆明公之功矣(朱文/公荅)¶
(史太/保書)¶
　　　太尉¶
史太尉秦官漢因之金印紫綬掌武事髙祖曰周勃重¶
厚少文安劉必勃可令為太尉後以左袒安劉(漢/史)冲帝¶
詔曰李固忠直不撓有史魚風其以固為太尉¶
傳記後漢張顥見一鵲墜地化為石椎破得金印曰忠¶
孝侯印顥奏聞藏之秘府後至太尉(博物/志)唐置太尉為¶
<pb:KR3k0025_WYG_026-10b>¶
武階之首(職/畧)景帝置太尉尊與丞相等(通/典)¶
集天官冢宰庻僚之率師錫有帝命虞作尉爰叶台極¶
爰平國域(崔駰太/尉箴)天監有漢誕生元輔代作三事勲在¶
王府(楊太尉/碑銘)¶
本朝循歴代之制以太尉與司徒司空並為三公政和¶
時罷之復周制以太師太傅太保為三公少師少傅少¶
保為三孤以太尉本秦主兵官定為武階之首正一品¶
在節度使之上居執政之次¶
<pb:KR3k0025_WYG_026-11a>¶
　　　司徒¶
經司徒掌建邦土地之圖人民之數周知九州地域(周/禮)¶
帝曰契女作司徒敬敷五教在寛掌邦教敷五典擾兆¶
民(書/)乃詔司徒俾立室家(詩/綿)¶
史漢光武拜鄧禹為司徒䇿曰禹與朕謀謨帷幄决勝¶
千里今授印綬封鄼侯(漢/史)袁安為司徒毎朝㑹憂念王¶
室未嘗不流涕(同/上)杜洗兵馬行司徒清鍳懸明鏡指李¶
光弼也(詩/話)¶
<pb:KR3k0025_WYG_026-11b>¶
傳記堯時舜為司徒舜攝帝位命禹為司徒秦置丞相¶
省司徒漢初因之後漢大司徒主徒衆教以禮義凡國¶
有大疑大事與太尉同(六/典)魏華歆為司徒家無儋石之¶
儲詔曰司徒國之儁老今大官重膳而司徒蔬食甚無¶
謂也特賜歆及妻男等衣服(本/傳)¶
集天監在下仁德是興乃立司徒治茲黎蒸人具爾瞻¶
四方是維乾乾夕惕靡怠靡違(司徒/箴)敬敷五教九德咸¶
事嗇人用章黔甿是富(同/上)¶
<pb:KR3k0025_WYG_026-12a>¶
本朝宋置司徒金章紫綬進賢三梁冠佩山𤣥玉掌治¶
民事郊祀則省牲視滌濯大喪安梓宫凡四方功課嵗¶
盡則奏其殿最而行賞罰亦與丞相並置(通/考)宋宰相吕¶
夷簡詔特守司徒三表懇讓上令録詔書頒天下知朝¶
廷有退讓之臣(國/史)¶
　　　司空¶
經掌邦土居四民時地利　舜命禹作司空曰汝平水土¶
惟時懋哉(書/)乃召司空(詩/)¶
<pb:KR3k0025_WYG_026-12b>¶
史少昊氏以鳥名官鳲鳩氏司空也¶
史後漢牟融為司徒數有忠言章帝䇿曰司徒典職六¶
年特加太尉(漢/史)徐邈為司空嘆曰三公論道之官無其¶
人則缺安以老病參之固辭不拜及沒後制賜故司空¶
邈榖二千石錢四十萬(本/傳)房𤣥齡進司空仍總朝政固¶
辭帝遣使詔曰遜誠美德也然國家相眷賴乆一日去¶
良弼如亡左右手顧公筋力未衰勿多辭王思禮代李¶
光弼為河洛節度副使從平禄山守東京上元元年加¶
<pb:KR3k0025_WYG_026-13a>¶
司空自武德以來三公不居宰輔惟思禮而已長孫無¶
忌進司空知門下尚書省平章軍國重事髙士廉口陳¶
以外戚位三公嫌議者謂天子以私后家帝曰朕任官¶
必以才不者雖親若襄邑王神符不妄授若才雖仇如¶
魏徴不棄也詔曰五帝後夏禹得咎繇為三王祖齊威¶
得管仲為五伯長朕得公遂定天下公其勿遜(列/傳)天寳¶
十三載冊拜楊國忠為司空其日雨止(通/典)¶
集當歸馬之朝奉鳲鳩之職(蘇/集)分制五服劃為萬國乃¶
<pb:KR3k0025_WYG_026-13b>¶
立司空厥惟是職(司空/箴)¶
本朝宋制進賢三梁冠佩山𤣥玉掌治水土祠祀掌掃¶
除樂器大喪掌將校復土歴代皆有之至後周為冬官¶
謂之大司空(通/考)風力肅明器質恢傑(除文彦博/守司空制)掌平土¶
之司升文昌之任(除吕公著/守司空制)¶
　　　大司馬¶
史漢初不置武帝元狩四年初罷太尉置大司馬以冠¶
將軍之號霍光以大司馬大將軍輔政武帝又令大將¶
<pb:KR3k0025_WYG_026-14a>¶
軍驃騎將軍皆有大司馬之號　宣帝地節三年置大¶
司馬不冠將軍亦無印綬官屬　成帝綏和元年初賜¶
大司馬金印紫綬置官屬禄比丞相去將軍　哀帝建¶
平二年復去大司馬印綬官屬冠軍如故元夀二年復¶
賜大司馬印綬置官屬去將軍位在司徒上始置時議¶
者以漢有軍候千人司馬官故加大王莽居攝以漢乃¶
無小司徒而定司馬司空之號並加大　後漢光武建¶
武二十七年省大司馬以太尉代之故常與太尉迭置¶
<pb:KR3k0025_WYG_026-14b>¶
不並列至靈帝末始置焉　魏文帝黄初二年復置大¶
司馬以曹仁居之而太尉如故則太尉大司馬大將軍¶
各自為官位在三司上　武冠絳朝服金章紫綬佩山¶
𤣥玉與大將軍同(並通/考)¶
本朝唯元嘉中用彭城王義康為之冠玉與晉同(國/史)¶
　　　少師¶
經貳公𢎞化寅亮天地弼予一人(書/)¶
傳記天子燕業及其學左右之習詭其師荅諸侯遇大¶
<pb:KR3k0025_WYG_026-15a>¶
臣不知文雅之詞法語之道簡文小誦不博習此少師¶
之責(漢百/官志)¶
本朝紹興九年以節度使韓世忠除少師十年少傅節¶
度使張浚除少師二十八年少傅節度使楊存中除少¶
師孝宗即位九月少傅四川宣撫使呉嶙除少師(㑹/要)隆¶
興二年授特進尚書右僕射兼樞宻使張浚可罷右僕¶
射特進少師保信軍節度使判福州以浚自劾求去故¶
也(同/上)極貳公之位叙(政和除/童貫制)¶
<pb:KR3k0025_WYG_026-15b>¶
　　　少傅¶
史天子居處出入不以禮衣冠冠帶不以制御器列側¶
不以度采服從好不以章忿悦不以義予奪不以節此¶
少傅之責也(百官/志)髙祖欲易太子張良為畫計曰上所¶
不能致者四人今能卑詞厚禮請以為客時從入朝亦¶
一助也及黥布反良説上以太子監關中兵上謂子房¶
雖疾彊令傅太子以良行少傅事及破布歸上欲易太¶
子及晏置酒太子侍四人者從上怪問之四人各言姓¶
<pb:KR3k0025_WYG_026-16a>¶
名帝大驚曰煩公卒調䕶太子太子竟不易者皆良招¶
四皓力也(本/傳)¶
本朝紹興六年節度使張浚除少傅紹興三十二年孝¶
宗即位張浚封魏國公浚以樞宻使授都督江淮軍馬¶
入朝奏事繼有是命　𤣥衮赤舄進次傅之崇名(除錢/景鑄)¶
(制/)¶
　　　少保¶
史天子居處燕私安而易樂而躭飲食不時醉飽不節¶
<pb:KR3k0025_WYG_026-16b>¶
寢起早晏無常玩好器弄無制此少保之責也(百官/志)¶
本朝紹興元年少保右僕射吕頥浩罷少保除特進先¶
是頥浩言少保之官自陛下臨御未嘗輕授望追寢成¶
命除一階官故有是詔至七年三月自鎮南軍節度使¶
開府儀同三司充浙西安撫制置大使兼知臨安府始¶
除少保(會/要)紹興九年六月武勝定國軍節度使岳飛除¶
少保(同/上)¶
　　　左右丞相¶
<pb:KR3k0025_WYG_026-17a>¶
經允釐百工庻績咸熈帝曰疇咨若時登庸(書/)實惟阿¶
衡實左右商王(詩/)爰立作相　置諸王左右(書/)若濟巨¶
川用汝作舟楫若嵗大旱用汝作霖雨(同/上)衮職有闕惟¶
仲山甫補之(詩/)帝曰臣作朕股肱耳目(書/)元首明哉股¶
肱良哉庻事康哉(同/上)¶
史黄帝得六相而天下治舜命宅百揆成湯始置二相¶
以伊尹為右相仲虺為左相周成王時召公為保周公¶
為師相成王為左右周公位冢宰正百工又作六典冢¶
<pb:KR3k0025_WYG_026-17b>¶
宰掌邦治統百官均四海史漢髙帝即位置丞相孝惠¶
髙后置左右丞相魏黄初元年改為司徒後復置又有¶
相國晉罷丞相唐世宰名猶不正初以三省長官中書¶
令侍中尚書令共議朝政此宰相職也其後以太宗嘗¶
為尚書令臣下避不敢居其職由是僕射為尚書省長¶
官與侍中中書令號為宰相品位既崇不欲輕授常以¶
它官居宰相而假以它官(唐百/官志)張嘉貞天子欲用而忘¶
其名謂韋抗曰朕常記其風操而忘名因閲表疏遂得¶
<pb:KR3k0025_WYG_026-18a>¶
其名(唐/志)周勃為右丞相問勃一嵗决獄㡬何勃謝不知¶
問錢榖一嵗出入㡬何又謝不知上問陳平曰各有主¶
者上曰君主何事曰宰相者上佐天子理隂陽順四時¶
下遂萬物之宜外鎮四夷諸侯内撫百姓使卿大夫各¶
任其職(漢/史)丙吉代魏相為丞相上寛大好禮讓掾吏有¶
罪贓不稱職終無所案驗(同/上)蕭何薨曹參聞之告舎人¶
曰趣治行吾且入相使者果召參代何為相事無所變¶
更遵何之約束百姓歌之曰蕭何為法較若畫一曹參¶
<pb:KR3k0025_WYG_026-18b>¶
代之守而勿失載其清静民以寧謐(同/上)公孫𢎞為漢丞¶
相開東閣以招賢(漢/書)漢制常以列侯為相唯公孫𢎞登¶
相位乃封為平津侯其後為故事(同/上)先主即帝位䇿亮¶
為丞相曰丞相其輔朕之闕助宣重光以昭明天下評¶
曰亮之為國也撫百姓示儀軌約官職從權制開誠心¶
布公道可謂識治之良才(漢/記)隋髙熲有文武之大畧明¶
逹政務朝野傾仰識者以為真宰相(隋/書)晉王導為丞相¶
桓彛見導觀其治事還謂周顗曰向見江左夷吾不復¶
<pb:KR3k0025_WYG_026-19a>¶
憂矣(晉/傳)張説與姚崇有隙崇病謂其子曰我死張説來¶
弔汝具陳吾生平服玩列于前如説屬目即舉以獻之¶
因以神道碑為請若得即模刻以示外此人見服玩若¶
不顧則吾族無遺類矣及崇死子如其言説來果屬目¶
焉去後即以獻之遂求所為文説許之故其碑曰一柱¶
承天髙明之位列四時成嵗亭毒之功深後説悔來索¶
則碑已横刻矣説嘆曰死姚崇猶能算生張説後譛不¶
行　張柬之姚崇為靈武軍使後詔舉外司可為相者¶
<pb:KR3k0025_WYG_026-19b>¶
崇曰張柬之沉厚有謀能㫁大事其人老惟亟用即日¶
召見拜同鳯閣鸞䑓平章事(唐/書)張九齡為相諤諤有大¶
臣節(同/上)房杜當方為相時天下新定䑓閣制度憲物率¶
二人討裁毎議事帝所如晦長于㫁而𤣥齡善謀二人¶
深相知故同心濟謀以左右帝當世語良相必曰房杜¶
(同/上)陸䞇為相所言皆指帝短或規其太過對曰吾上不¶
負天子下不負所學(同/上)唐𤣥宗命相皆先御書其名置¶
案上會太子入侍上舉金甌覆其名而告之曰此宰相¶
<pb:KR3k0025_WYG_026-20a>¶
名也(唐/史)房𤣥齡為相十五年以權寵隆極累表辭位帝¶
遣使謂曰遜誠美德也國家相眷賴乆一日去卿如亡¶
左右手(唐/志)唐廢帝欲擇宰相問于左右皆言盧文紀及¶
姚顗有人望廢帝因悉書清望官内琉璃瓶中夜焚香¶
祝天以筯挾之首得文紀欣然相之(五代/史)¶
傳記秦悼武二年始置丞相官樗里疾與丼茂為左右¶
丞相(史/記)陳又置相國位丞相上並為贈官自晉魏以來¶
宰相但以它官或闕不置間者自為尊崇之位多非其¶
<pb:KR3k0025_WYG_026-20b>¶
人臣之職其真宰相者不必居此官也(通/典)隋文帝自大¶
丞相後周遂置内史納言是為宰相亦有它官參與焉¶
(同/上)唐同中書門下三品及平章事知政事參知機務參¶
與政事及平章軍國重事之名是也(通/典)武后龍朔元年¶
改侍中為左相中書令為右相尚書僕射為文昌後復¶
改易(同/上)丞相王商國家之柱石臣也其人守正不詘節¶
(前元/后傳)神龍元年大水宋務光上書今霖雨即閉坊門故¶
里人呼坊門為宰相謂能節宣風雨天工人代乃是虛¶
<pb:KR3k0025_WYG_026-21a>¶
設(宋務/光傳)唐自武德以來宰相寛厚以陸象先為標首詞¶
翰以姚元崇為標首詞學以張説為標首决遣以張義¶
正為標首(通鑑/唐紀)太宗謂房𤣥齡曰公為僕射當廣朕耳¶
目助訪賢才比閲訟牒日數百豈暇求人哉乃勅細務¶
屬左右丞大關僕射(房𤣥/齡傳)僕射裴遵慶母皇甫氏少時¶
常持經經函中有小珊瑚樹異時忽有小龍骨一具立¶
于側時人以為裴氏祥上元中遵慶遂居宰府(廣異/記)毎¶
元日冬至大朝百官已集而宰相方至珂傘列燭多至¶
<pb:KR3k0025_WYG_026-21b>¶
數百炬謂之火城宰相火城至則衆皆㓕燭以避之(李/肇)¶
(國史/補)¶
集我愛房與杜魁然真宰輔黄閣三十年清風億萬古¶
(皮日/休詩)大厦須異材廊廟非庸器(雜體/詩)一戰文塲拔趙旗¶
便調金鼎佐無為(王仁裕上/傅相國)旱嵗天教作霖雨明時帝¶
用補山龍(王建上/張相)霖雨思賢佐丹青憶老臣應圖逢駿¶
馬驚代得麒麟沙汰江河濁調和鼎鼐新(杜/詩)左轄頻虛¶
位今年得舊儒相門韋氏在漢臣頌經術(杜/詩)十年紫殿¶
<pb:KR3k0025_WYG_026-22a>¶
掌洪鈞出入三朝一品身文帝寵深陪雉尾武皇恩厚¶
宴龍津(李德/裕)林舘經春瑞氣浮當時曽約相車逰(白樂/天)¶
清如氷玉重如山百辟嚴趨禮絶班强虜外聞應破膽¶
平人常見盡開顔(岑/參)平生五色線願補舜衣裳(杜/牧)上熈¶
陛下覆幬之恩下遂羣生性命之理以正百度以和四¶
時澄其源而清其流統于一而應于萬(為韋/相表)假三事之¶
崇允萬夫之望故韓信以丞相擊魏樊噲以相國伐燕¶
克成茂功抑有前典(元逹/制)玉鼎昇黄閣金章謁紫宸(任/師)¶
<pb:KR3k0025_WYG_026-22b>¶
(古/)¶
本朝元祐初司馬公相乃請令三省合班奏事分省治¶
事自紹聖以後皆因之時議者謂門下相凡事既同進¶
呈則不應自駁以行之命是省審之不可廢也蔡京以¶
太師總領三省號公相廢尚書侍中中書令為左輔右¶
弼亦虛而不除改左右僕射仍兼兩省侍郎靖康中何¶
文縝將拜相乃先為僕射呉正仲當制更為丞相不從¶
建炎三年吕元直初相議者請併三省乾道二年十二¶
<pb:KR3k0025_WYG_026-23a>¶
月詔改左右僕射為左右丞相(㑹/要)冦萊公當國真宗有¶
澶淵之幸而能左右天子不動如山却敵國保宗廟天¶
下謂之大忠(范文正/公集)吕端為相持重識大體毎奏對同¶
列多異議公罕所建明一日内出手札戒曰令中書事¶
必經吕端詳酌乃得聞奏(言行/録)吕䝉正為相遇事敢言¶
上嘉其無隠(長/編)元祐元年司馬光言竊見文彦博沉敏¶
有謀畧知國家治體能斷大事功効顯著此天下所共¶
知也(同/上)熈寧初富弼再相神宗首問邊事公曰臣愚以¶
<pb:KR3k0025_WYG_026-23b>¶
為首當推恩惠布德澤二十年未可道著用兵二字上¶
問所當先如何公曰阜安宇内為先(言行/録)王旦在相位¶
乆外無疆場之虞兵革不用海内富實羣工百司各得¶
其職故天下稱為賢相(王旦/傳)韓琦為相十年當仁宗末¶
朝廷多故公臨大節處危疑茍利國家知無不為故&KR0014;¶
光輔三后大濟艱難坐置天下于大寧公之力也(言行/録)¶
王曽毅然大節身係安危(事/畧)朝廷有道青春好門館無¶
私白日長有官居鼎鼐無地起樓䑓(魏野上/冦萊公)風定曉園¶
<pb:KR3k0025_WYG_026-24a>¶
蝴蝶閙雨餘春圃桔橰閒(荆公/詩)¶
　　　平章事¶
史杜祐拜檢校司空同中書門下平章事嵗餘乞致仕¶
詔三五日一入中書平章政事祐毎進見天子尊禮之¶
官而不名(公/化)裴度太和四年詔進司徒平章軍國重事¶
三五日一入中書狀貎不踰中人而神觀爽邁操守堅¶
正善占對名震四夷(同/上)貞觀八年僕射李靖以疾辭位¶
詔疾小愈三兩日一至中書門下平章事平章之名盖¶
<pb:KR3k0025_WYG_026-24b>¶
始於此(百官/志)宋璟罷帝欲用張嘉貞而忘其名夜詔韋¶
抗曰朕嘗記其風操今為北方大將姓張而複名嚮夜¶
半因觀文臣表奏而得其名遂以為平章事(張嘉/貞傳)¶
傳記裴冕肅宗至扶風召赴行在拜左相代宗立詔攝¶
冢宰固辭以疾乞間日入政事堂帝優之聽入閣不趨¶
為御小延英召對(本/傳)鄭綮毎以詩託諷中人有誦於上¶
前者昭宗意其有藴未盡因有司上班簿遂署其名曰¶
可禮部侍郎同中書門下平章事(鄭綮/傳)¶
<pb:KR3k0025_WYG_026-25a>¶
集金鉉重名銀章貴服(劉禹錫代/平章表)¶
本朝元祐中置以文彦博太師吕公著守司空相繼為¶
之序宰臣上所以處老成碩德特命以寵之也或稱平¶
章軍國重事或稱同平章軍國事五日或兩日一朝非¶
朝日不至都堂其後蔡京王黼以太師總三省事三日¶
一朝赴都堂治事開禧元年韓𠈁胄拜平章討論典禮¶
乃以平章軍國事為名盖省重事則所預者廣去同字¶
則所任者專邊事起乃命一日一朝省印亦歸其第宰¶
<pb:KR3k0025_WYG_026-25b>¶
相不復知印其後賈似道專權竊位日乆尊崇日隆位¶
又在丞相上矣(職官/志)¶
　　　參知政事¶
史魏文帝即位劉放孫孜轉為左右丞參掌機密評曰¶
劉放文翰孫孜勤謹並管喉舌權聞當時(三國/志)後魏古¶
弼太武時為尚書令參知政事方欲奏除减苑囿遇太¶
武與劉樹圍棋弼碎樹頭毆其背大武竒弼公直皆可¶
其奏以與百姓(通/鑑)隋蘓威宇文述裴矩裴藴盧世基參¶
<pb:KR3k0025_WYG_026-26a>¶
掌朝政時人稱為五貴(蘓威/傳)蘓威與髙熲參掌朝政威¶
見宫中門銀為幔鈎因盛陳節儉之美以喻上上為改¶
容雕飾舊物悉命除毀(本/傳)唐崔日用參機務制曰宜緝¶
台階之政(唐太宗/詔令)唐魏徴知門下省事詔朝章國典參¶
議得失他日宴羣臣帝曰納忠諫正朕違為國家長利¶
徴而已雖古名臣亦何以加親解佩刀以賜(本/傳)唐蕭瑀¶
復參預朝政帝曰武德季太上皇有廢立議瑀於爾時¶
不以利怵死懼社稷臣也因賜詩曰疾風知勁草板蕩¶
<pb:KR3k0025_WYG_026-26b>¶
識忠臣又曰公守道耿介古無以過然善惡太明或有¶
時而失瑀頓首謝曰既蒙教又許以忠亮雖死日猶生¶
年也(本/傳)魏徴與杜淹等以秘書監參預朝政上問徴與¶
諸葛亮孰賢(云/云)帝曰蹈履仁義以弼朕躬致之堯舜雖¶
亮無以抗(本/傳)¶
傳記唐魏徴字元誠貞觀三年以秘書監參預朝政于¶
是帝即位四年嵗㫁死罪二十九㡬致刑措米斗三錢¶
天下大治蠻夷君長襲衣冠帶刀宿衛東薄海南踰嶺¶
<pb:KR3k0025_WYG_026-27a>¶
户闔不閉行旅不齎糧取給于道帝謂羣臣曰此徴勸¶
我行仁義之效矣(本/傳)唐戴胄為吏部尚書參預朝政太¶
宗嘗謂羣臣戴胄于我無骨肉之親但其清直厲行情¶
深體國事有機要無不以聞所以官爵酬厥勞耳(本/傳)魏¶
徴參預朝政帝曰人言徴舉動疎慢我見其嫵媚耳對¶
曰陛下導臣使言臣敢不數批逆鱗哉(本/傳)唐薛稷遷黄¶
門侍郎參知機務與崔日用數爭事于帝前(本/傳)唐楊師¶
道拜侍中參預朝政禮遇寵渥性周慎未嘗語禁省事¶
<pb:KR3k0025_WYG_026-27b>¶
(本/傳)¶
集春還上林苑花滿洛陽城(崔湜/詩)黄樞萬物俾預訏謨¶
(楊億代/謝表)俾參政論允叶羣心(温公賜/韓絳詔)雍容陪大政宻勿¶
賛鴻鈞(唐/詩)在朝但覺民瞻聳參政從知國勢髙(出𤓰/囿)政¶
事資參决樞機賴典司(出德/夫)顯奉宸綸寵參陪國論公¶
(同/上)由君子之道以相天下則宜不為逺近易慮不以親¶
疎改施如天之無不幬而施之各以其命之所宜如地¶
之無不載而生之各以其性之所有彼常人之心區區¶
<pb:KR3k0025_WYG_026-28a>¶
好忮而自私不恕己以及物者豈足以量之耶伏惟閣¶
下垂聽而念焉使天下士無復思古之君子而樂出乎¶
閣下之時而又使常人之觀閣下者不能量也豈非君¶
子之所願而樂焉者乎冐凟威尊不任惶恐之至(臨溪/先生)¶
(上曽參/政書)欲餌金鈎深未逹磻溪須問釣魚人(䝉正/詩)¶
本朝乾德二年太祖已相趙普畏其專將擇官以為副¶
而難其名稱召陶榖問曰下丞相一等為何官對曰唐¶
為參知機務參知政事今可用之遂命薛居正吕餘慶¶
<pb:KR3k0025_WYG_026-28b>¶
為參知政事仍令不押班不知印不升政事堂止令就¶
宣徽使㕔上視事殿廷别設塼位於宰相後勅尾書銜¶
降宰相数字月俸雜給半之盖帝意未欲令居正等名¶
與普齊也(㑹/要)開寳六年詔參政薛居正等於都堂議公¶
事又詔中書門下押班知印宜令與居正等同知雍熈¶
四年御史宣文德殿常朝百官皆有塼位唯參知政事¶
未有詔令依位排砌至道元年詔參政與宰相分日知¶
印押正衙其塼位先異宜合為一並得升都堂二年詔¶
<pb:KR3k0025_WYG_026-29a>¶
自今參知政事不知印押班塼位列宰相後不升政事¶
堂然押勅齊銜行並馬至今不易參政行丞相事多不¶
踰年淳熈初葉孟錫龔實之行丞相近三年言者以為¶
懐私加俸許深甫為參政命陳勉之兼權又除袁起巖¶
盖三員也亦國朝所未有嘉定初命雷季仲婁彦發樓¶
大防亦三員遂為故事(朝野/雜記)¶
　　　樞宻院¶
史唐以宦官為之初不置司局但有屋三楹貯文書而¶
<pb:KR3k0025_WYG_026-29b>¶
已其職掌惟承受表奏于内中進呈若人主有所分處¶
則宣付中書門下施行(吕源明/家塾記)後梁革唐世宦官之弊¶
開平元年改樞宻院為崇政院(分/紀)其備顧問參謀議于¶
中則有之未始專行事于外也(五代/史)晉天福中以桑維¶
翰知樞宻院事四年廢樞宻院以劉處謙兼樞宻奏議¶
多不稱㫖及處謙丁内憂遂廢院(同/上)¶
傳記唐莊宗同光元年復以崇政院為樞宻院復唐樞¶
宻之名然權侔于宰相矣後世因之遂分為二文事任¶
<pb:KR3k0025_WYG_026-30a>¶
宰相武事任樞宻樞宻之名既重而宰相自此失其職¶
(白孔/六帖)唐張居翰掖庭令張從政之養子同光中為樞宻¶
偽蜀王衍既降詔遷其族于洛陽行及秦川時關東已¶
亂莊宗慮衍為變遣中官馳騎齎詔殺之詔王衍一行¶
並宜殺戮其詔已經書時居翰在宻地覆視其詔乃揩¶
去行字改為家字及衍就戮于秦川驛止族其近屬而¶
已其偽官及從行者尚千餘人皆免其枉濫居翰力也¶
(同/上)¶
<pb:KR3k0025_WYG_026-30b>¶
集用禁林之老典温省之務甫參籌于帷幄承班秩于¶
室家(胡文公/行狀)仍冠中書(温公/集)日愧素餐叠䝉聖訓敢不¶
竭股肱之力(言行/録)北極之𨇠筦於神務二昉之府倚以¶
老成(賜張/耆詔)¶
本朝樞宻院與中書對持文武二柄號為二府(會/要)國初¶
循唐制即中書之北置樞宻院元豐改制遂變於中書¶
西置(續㑹/要)淳化三年復以張遜知院事顯德六年范質¶
王溥並參知樞宻院事本朝亦有院樞宻院但行東院¶
<pb:KR3k0025_WYG_026-31a>¶
事印李綱知樞宻院奏云祖宗法樞宻院事掌兵籍虎¶
符(大/全)¶
　　　樞宻使¶
史唐代宗永泰中置樞宻使(唐/書)晉復置樞宻院以桑維¶
翰為使事無巨細一以委任之數月之間百度浸理(同/上)¶
莊宗朝郭崇韜為樞宻使崇韜既位極人臣權兼内外¶
謀猷獻納必盡忠規内外翕然稱之(五代/史)梁之崇政使¶
乃唐樞宻之職盖出納之任也至梁始用士人其備顧¶
<pb:KR3k0025_WYG_026-31b>¶
問參謀議於中則有之未始專行事于外也至崇韜重¶
誨為之始復唐樞宻之名然權侔宰相矣後世因之遂¶
分為二(安重/誨傳)¶
傳記安重誨為樞宻使在位六年以佐命功臣處機宻¶
之任事無大小皆所參决(白孔/六帖)後唐樞宻使凢東西院¶
二員(會/要)舊例樞宻未帶使相省不宣麻至周太祖初潜¶
歴試是任乃宣制於公朝宣麻自周太祖始(續翰/林志)田况¶
拜樞宻使天下顒顒視為宰相以望太平(言行/録)¶
<pb:KR3k0025_WYG_026-32a>¶
集自賛襄於衮職宜總領於星樞(王元之行/王隨制)賜曽公亮¶
詔宜冠聯于樞省(王元/之集)賜孫固詔位登樞宥之冠(蘓魏/公集)¶
本朝樞宻使國初首命趙韓王普焉號稱二府禮遇無¶
間毎朝奏事共中書先後上所言兩不相知祖宗亦賴¶
此以聞異同用分宰相之權(㑹/要)韓世忠除樞宻使上謂¶
世忠曰朕付卿等以樞府本兵之權甚大卿宜合為一¶
心勿分彼此則兵利全而莫之能禦顧如烏珠者又何¶
足掃除乎(言行/録)至道三年以鎮海節度曹彬兼侍中充¶
<pb:KR3k0025_WYG_026-32b>¶
樞宻使(同/上)文彦博除樞宻使制乃位冠於中樞(温公/集)¶
　　　樞宻副使¶
傳記熈寧中韓澤遷樞宻副使神宗問天下遺利公對¶
求遺利莫若盡地力退具疏以謂害農之弊莫甚於差¶
役請委從䑓諫集議(言行/録)韓琦為樞宻副使兩府合班¶
奏事琦必盡言雖屬中書琦亦對上陳其實同列尤不¶
悦上獨識之曰韓琦性直(同/上)王文忠公堯臣為樞宻副¶
使持法守正以身任天下事在位六年廢職脩舉皆有¶
<pb:KR3k0025_WYG_026-33a>¶
條理(言行/録)歐陽公脩為樞宻副使公在兵府與曽魯公¶
取天下兵數及三路屯戍多少地里逺近更為圖籍凢¶
邊防乆闕屯戍者必加蒐補(長/編)吕公著拜樞宻副使初¶
自河陽入朝都人環觀相謂曰此公還朝百姓之幸也¶
至是士民相慶既受命出殿門武夫衛卒皆歡忭咨嘆¶
(言行/録)¶
　　　使相¶
本朝樞宻使帶相印為樞相自後唐始(國朝/會要)國初魏仁¶
<pb:KR3k0025_WYG_026-33b>¶
浦以宰相兼樞宻使後罷(同/上)慶厯二年二邊用兵富弼¶
言邊事係國安危國初范質王溥以宰相兼參知樞宻¶
事今兵興宜令宰相兼領仁宗然之(揮麈/録)建炎四年以¶
宰相范宗尹兼知樞宻院罷御營以其事歸樞宻院(中/興)¶
(會/要)紹興二十五年詔曰比縁軍興令宰相兼樞宻使典¶
掌機務今邊事已定可依祖宗故更不兼領(同/上)慶厯二¶
年上曰樞宻非古官未欲遽改止令中書同議宻院事¶
(長/編)惟仲淹弼一䕫一契天實賚予予其敢忽曰衍汝來¶
<pb:KR3k0025_WYG_026-34a>¶
汝予黄髮汝掌樞府兵政無蹶(石介慶厯/聖德詩)¶
　　　知院¶
史晉天福初桑維翰以翰林學士尚書禮部侍郎知樞¶
宻院知院之名始此(分/紀)¶
本朝國初不置淳化二年樞使王顯出鎮始以張遜知¶
樞宻院事(續㑹/要)知樞宻院同知院並正二品知院掌佐¶
天子執兵政而同知院為之副凡邊防軍務常與三省¶
分班稟奏事于體要則宰相執政官合奏(神宗正始/職官志)李¶
<pb:KR3k0025_WYG_026-34b>¶
諮為知樞宻院事諮性明逹周知世務佐樞府抑僥倖¶
號為稱職(東都/事畧)李綱以右丞被命樞筦奏云伏䝉聖恩¶
除知樞宻院事以被命鴻樞專統兵機宜得魁竒英偉¶
之人以居其任(傳信/録)¶
　　　同知¶
史周顯德六年命司徒平章范質禮部尚書王溥並參¶
知樞宻院(五代/史)¶
本朝初不置淳化二年王顯出鎮張士遜知樞宻院事¶
<pb:KR3k0025_WYG_026-35a>¶
始以温仲舒冦凖同知院同知之名自此始也(會/要)元豐¶
官制行廢使副存同知(職/源)紹興中髙宗以本兵之地事¶
權宜重依祖宗故事置樞宻使而知院同知院亦仍舊¶
由是並除(本朝/襍記)向敏中同知樞宻院明辨有才畧處事¶
敏速樞宻之任專主謀議至于西北二邊道路斥堠走¶
集之所莫不周知(事/畧)吕公著復同知樞宻院神宗手詔¶
曰顧在廷之人有可以託中外腹心之寄均皇家休戚¶
之重無逾卿者可亟起視事(同/上)元祐中趙瞻拜同知院¶
<pb:KR3k0025_WYG_026-35b>¶
事制賛一人之休必資耆德握萬兵之本爰賴舊臣盖¶
知其要者可以應務而不窮乆於事者可以臨機而無¶
惑宜賴故臣賛翊洪樞(會/要)¶
　　　簽書¶
本朝簽書無正員為使之貳(續㑹/要)太平興國四年石熈¶
載以樞宻直學士簽書院事簽書之名自此始也(職/源)景¶
德三年韓崇訓檢校太傅馬知節為檢校太保並簽樞¶
宻院事天禧四年以華州觀察使為宣徽北院使鎮國¶
<pb:KR3k0025_WYG_026-36a>¶
軍留後簽書樞宻院事簽書兼藩鎮自此始也(會/要)馮拯¶
簽書樞宻院事真宗訪以邊事拯謂備邊之要當湏扼¶
襟喉據險隘以制敵之衝若於保州威虜間依徐河以¶
布陳裹糧其勢足以决勝(事/畧)太平興國四年石元懿始¶
以樞宻直學士僉書院事(退朝/録)¶
　　　同簽¶
本朝樞宻院舊制無同簽書樞宻院事者治平中始有¶
以郭逵為之(神宗正史/職官志)元豐官制行使副簽書並罷惟¶
<pb:KR3k0025_WYG_026-36b>¶
存同知(職/源)太平興國八年張司空齊賢王公沔並以諫¶
議大夫同簽書樞宻院事(退朝/録)簽書大抵以處資淺之¶
人若簽書一經親祠方進同知及樞副若武臣擢預國¶
政只除同簽書(職/源)¶
　　　承㫖¶
本朝熈寧五年以尚書比部員外郎曽孝寛充史館脩¶
撰兼都承㫖文館兼領自孝寛始(續㑹/要)劉安世作都承¶
㫖待制范相純仁之出由安世草疏已而復拜吕相大¶
<pb:KR3k0025_WYG_026-37a>¶
防遂擬安世真定宣仁難之吕云劉安世曽言范純仁¶
今既復用宜少避之宣仁曰今既不作言事官自不相¶
妨(言行/録)毎崇政殿臨决庶務則承㫖侍立殿前侍衛司¶
奏事則承㫖受而讀之(㑹/要)右府管天下之機務而承㫖¶
左右參總焉(除張誠/一制)陪輔帷幄以承宻㫖(除劉奉/臣制)樞機¶
之地親承宻㫖雖在副介亦湏得人¶
　　　檢詳¶
本朝檢詳之職古無之國初熈寧四年詔以編脩經武¶
<pb:KR3k0025_WYG_026-37b>¶
要畧官四人王存陳侗陳奉世蘓液檢詳樞宻院諸房¶
文字禮遇視中書檢正官元豐三年詔定置三員及改¶
官制檢詳官尋罷(續㑹/要)乾道二年詔樞宻檢詳係掌朝¶
廷機要文字不許出謁賔客(會/要)吕大忠檢詳樞宻院吏¶
兵房文字令典義勇樞機大忠言養兵猥衆國用日匱¶
漢之屯田唐之府兵善法也弓箭手近于屯田義勇近¶
于府兵擇用一焉兵屯可省矣(事/畧)紹興三十一年完顔¶
亮渝盟時洪文敏公邁任樞宻院檢詳宰相傳㫖令撰¶
<pb:KR3k0025_WYG_026-38a>¶
書詔榜檄(家/傳)¶
　　　編脩官¶
本朝編脩之職古無之慶厯四年史館王洙承㫖單士¶
寧編脩例冊編脩之名自此始(分/紀)熈寧三年以館職王¶
存顧臨等同編經武要畧兼刪定諸房例冊(中興/㑹要)王銍¶
權樞宻院編脩纂集祖宗兵制書成上覽之稱善命改¶
京官賜名樞廷備檢(中興係/年録)編脩官隨事置無定員以¶
本院官兼者不入衘(四朝/志)神宗朝除周萃樞宻院編脩¶
<pb:KR3k0025_WYG_026-38b>¶
官制曰樞宻之府自祖宗以來防患持危應變之大計¶
與夫將相議論之臣宻謀要䇿皆具于此而文書貿亂¶
淆雜而無紀綱故擇能臣次第之(荆公/文集)¶
　　　尚書省¶
史漢靈帝時謂之中䑓唐龍朔二年改尚書省為中䑓¶
(漢/書)北齊尚書省謂之都省亦謂之北省　張安世拜大¶
司馬車騎將軍領尚書事職典樞機以謹慎周宻而自¶
著張禹録尚書毎朝會與三公絶席(前漢/書)章帝以太傅¶
<pb:KR3k0025_WYG_026-39a>¶
趙熹太尉牟融録尚書事尚書有録自熹始漢制遂以¶
為常(後漢/書)唐制尚書省都堂居中左右分于司堂東西¶
凢二十四司分曹共理(唐/書)尚書百官之本國家樞機李¶
固疏北斗天之樞機尚書為陛下之樞機晉宗室會稽¶
王道子及世子元顯並録尚書事時道子為東録元顯¶
為西録(通/志)¶
本朝太平興國中徙于利仁坊孟昶舊第頗為宏麗中¶
設都堂左右司左右丞郎中員外郎㕔東西廊分設尚¶
<pb:KR3k0025_WYG_026-39b>¶
書侍郎㕔事二郎中員外㕔事六掌施行判命舉省内¶
綱紀程式受付六曹文書聽内外辭訴奏御史失職考¶
百官府之治以詔廢置賞罰紹聖二年詔在京官所受¶
傳宣内降隨事申尚書省又詔尚都省弹奏監察御史¶
糾不當者(通/考)¶
　　　尚書令¶
史尚書令一人正二品掌典領百官其制有六尚書(百/官)¶
(志/)後漢衆務悉歸尚書三公但受成事而已尚書令主¶
<pb:KR3k0025_WYG_026-40a>¶
贊奏事總領紀綱無所不統與司𨽻校尉御史中丞朝¶
會皆專席而坐京師號曰三獨坐故公為令僕射者朝¶
會不陛奏事天子封禪則尚書令奉玉牒檢兼藏封之¶
禮(通/考)¶
傳記武德中太宗初為秦王嘗親其職儀刑端揆(唐六/典)¶
郭子儀至自涇陽恩賚崇縟進拜尚書令懇辭不聽詔¶
趋詣省視事百官往慶勅射士五百騎執㦸寵衛子儀¶
確讓且言太宗嘗踐此官故累聖曠而不置皇太子為¶
<pb:KR3k0025_WYG_026-40b>¶
雍王定關東乃得授渠可畏私孝臣隳大典(云/云)帝不獲¶
已許之其所讓付史館(六/帖)漢侯霸為尚書令時朝廷少¶
舊臣霸明習故事收錄遺文(大/全)¶
集總百揆之得失管王政之開闢出納王命敷奏萬機¶
　屬職萬機總任百揆(邢子才/謝表)邦國政治盖出于中樞¶
朝廷紀綱盡歸于會府(除王/時制)¶
本朝淳化三年升在三師上掌佐天子議大政奉所出¶
命令而行之其屬有六曹凢庻務皆命而决之凢官府¶
<pb:KR3k0025_WYG_026-41a>¶
之紀綱程式無不總焉大事三省通議則同執政官合¶
班小事尚書省獨議則同僕射丞分班論奏若事由中¶
書門下而有失當應奏者亦如之(通/考)¶
　　　左右僕射¶
史秦官漢因之自侍中尚書博士郎皆有之古者重武¶
官有土射以督課成帝建始元年初置尚書五人以一¶
人為僕射主封門掌授廩假錢榖　龍朔二年改左右¶
僕射曰左右匡政光宅元年曰文昌左右相開元年曰¶
<pb:KR3k0025_WYG_026-41b>¶
左右丞相天寳元年復(百官/志)徐宣左僕射加侍中車駕¶
幸許昌宣總留事帝還主司奏呈文書帝曰吾與僕射¶
何異也(魏/志)房𤣥齡進尚書左僕射帝曰公為僕射當助¶
朕廣耳目訪賢才比聞閲牒訟日數百豈暇求人哉乃¶
勅細務屬左右丞大事闗僕射(唐/書)杜如晦進位尚書右¶
僕射仍領選與房𤣥齡共筦朝政引士賢者下不肖咸¶
得職當時浩然歸重(同/上)¶
傳記建安中以執金吾榮邵為尚書左僕射僕射有左¶
<pb:KR3k0025_WYG_026-42a>¶
右自此始也(百官/表)王常為左僕射常墮車時人謂之墮¶
車僕射周顥為左僕射深識危亂常飲酒醉三日不醒¶
時人謂之三日僕射(世/説)裴遵度以右僕射後知選事朝¶
廷優其老聽就第注官時以為榮(列/傳)李絳寳厯初拜尚¶
書左僕射絳偉儀質俊以直道進退望冠于一時賢不¶
肖大分屡為䜛邪所中(同/上)裴均元和三年入為尚書右¶
僕射上日唱授按送印皆尚書郎為之文武四品五品¶
郎官御史拜廷下御史中丞左右丞升階荅拜時以為¶
<pb:KR3k0025_WYG_026-42b>¶
禮太重(官/志)¶
集端揆之司樞機之重　尚書令總領衆務舉持綱目¶
僕射貳之誠為崇重(天寳元/年議)¶
本朝制左右僕射掌佐天子議大政二令之職與三省¶
長官皆為宰相之任元豐官制行不置侍中中書令以¶
左僕射兼門下侍郎右僕射兼中書侍郎行侍中中書¶
令職事寄禄為時進(通/考)¶
　　　中書令¶
<pb:KR3k0025_WYG_026-43a>¶
史中書省令二人正二品佐天子執大政而總判省事¶
(百官/志)隋中書令為侍中知政事遂為宰相之職(隋/書)唐開¶
元改紫薇令(唐/書)髙允為中書令魏文帝重之不名稱為¶
令公(魏/史)房𤣥齡太宗即位為中書令第功班賞以如晦¶
等功第一餘皆以次叙封拜(唐/書)郭子儀為中書令二十¶
四考以身為天下安危　張九齡為中書令時天長節¶
百官多獻珍異惟九齡進金鏡録五卷(同/上)¶
傳記晉和嶠為令荀朂為監不同居嶠嫉朂邪諂先登¶
<pb:KR3k0025_WYG_026-43b>¶
車席而坐不容朂又乃引備車監令異車自此始也¶
呉隲為中書令父亮為尚書令毎朝會帝以雲母屏風¶
隔其坐也(録/記)薛元超帝嘗宴諸王召元超與從容謂曰¶
任卿中書寧藉多人哉議拜中書令(唐/紀)長孫無忌檢校¶
中書令猶知門下省帝欲立昭儀為后無忌固言不可¶
(同/上)¶
本朝國初官制未定異姓未有兼中書令者太祖太宗¶
時加中書令者惟趙普一人普加中書令再四懇辭上¶
<pb:KR3k0025_WYG_026-44a>¶
手詔曰開國舊勲惟卿一人毋自固避　中書省正一¶
品以檢校官兼中書令謂之使相(並國/史)¶
　　　中書舎人¶
史魏置中書通事舎人東晉省以中書侍郎一人直西¶
省即侍郎兼其職而掌其詔命　傅昭為中書通事舎¶
人時居此職者皆權傾天下獨昭廉静無所干預器服¶
率陋帝聞之賜漆合燭盤勅曰卿有古風故賜以古物¶
(南/史)商馮為中書舎人列上玉事(唐/史)虞世南拜内史舎人¶
<pb:KR3k0025_WYG_026-44b>¶
栁顧博學罕所推許至是與世南相見嘆曰海内當共¶
推此一人(同/上)¶
傳記漢尚書郎直宿建禮門奏事明光殿下筆為詔誥¶
出語為誥令乃今中書舎人也(通/典)唐武德三年改中書¶
舎人置六員自永淳以來天下文章道德䑓閣髦彦無¶
不以文章逹故中書舎人為文士之極任朝廷之盛選¶
諸官莫比焉(通/典)唐楊綰為中書舎人故事舎人年乆者¶
為閤老其公廨雜料獨取五之四綰悉均給之(本/傳)魏魏¶
<pb:KR3k0025_WYG_026-45a>¶
收兼中舎與温子升邢子才齊譽世稱三才(同/上)¶
集絲綸閣下文章静鐘皷樓中刻漏長獨坐黄昏誰是¶
伴紫薇花對紫薇郎(白居/易詩)西掖重雲關禁置北山踈雨¶
㸃朝衣干門栁色連烟鎖三殿花香入紫薇(岑/參)西掖深¶
沉大帝居紫薇西省掌文書天堦啓鑰趨朝後侍史焚¶
香起草初(古詩上/李舎人)緑松窻對鳯池開履跡衣香遍上台¶
天意皆從紫毫出宸心盡向紫烟來非時玉案呈宣㫖¶
毎日金堦謝賜囘(王建/詩)今年寒食夜西省鳯池頭誠知¶
<pb:KR3k0025_WYG_026-45b>¶
視草貴未免對花愁(白居/易詩)¶
本朝中書舎人為所遷官實不任職復置知制誥及直¶
舎人院故事入西閣皆中書召試制誥三篇惟梁周翰¶
不召試而授焉其後薛映梁鼎楊億陳堯佐歐陽修亦¶
如此例(長/編)元豐五年曽鞏陸佃並試中書舎人自是始¶
正官名(續㑹/要)¶
　　　中書侍郎¶
史侍郎二人正三品掌貳令之職朝廷大政參政焉(百/官)¶
<pb:KR3k0025_WYG_026-46a>¶
(志/)于志寧為中書侍郎太宗常宴近臣問志寧豫宴安¶
在有司奏勅召三品志寧品第四帝悟特詔豫宴　裴¶
潜風神髙邁為中書侍郎出入禁門見者皆肅然改容¶
　王琚始為中書侍郎母居洛陽來京師讓琚曰爾家¶
上世皆州縣職今汝無攻城野戰勞以諂佞取容海内¶
切齒吾恐汝家墳墓無人復掃除也琚卒不免(並列/傳)¶
傳記魏明帝詔舉中書侍郎為吏部尚書盧毓曰得人¶
與不盧生耳舉選莫取名名如畵作餅不可啖毓舉韓¶
<pb:KR3k0025_WYG_026-46b>¶
暨敦篤至行帝乃用之劉禕之擢中書侍郎同三品是¶
時詔令叢繁禕之思致華敏裁可占授少選可待也(列/傳)¶
本朝宋制侍郎掌貳令之職參議大政授所宜詔㫖而¶
奉行之官制行以尚書右僕射兼又别置侍郎以代參¶
知政事建炎初復改侍郎為參政(續㑹/要)¶
　¶
　¶
　記纂淵海卷二十六¶
