# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:33.663352
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷二十八
<pb:KR3k0025_WYG_028-1a>¶
欽定四庫全書¶
　記纂淵海卷二十八　　　宋　潘自牧　撰¶
　　職官部¶
　　　禮部¶
經典朕三禮　汝作秩宗(並/書)大宗伯之職掌建邦天神人¶
鬼地祇之禮以佐王保邦國(周/禮)¶
史漢成帝置尚書五人其四曰客曹主外國夷狄事後¶
漢尚書吏部兼掌齊祀亦其職分魏尚書有祠部曹及¶
<pb:KR3k0025_WYG_028-1b>¶
晉江左有祠部尚書掌廟祧之禮常與右僕射通職不¶
常置以右僕射攝之歴代皆與右僕射通職後周置春官¶
卿又有禮部後改禮部為宗伯又春官之屬有典命後¶
改典命為大司禮俄改大司禮復為禮部謂之禮部大¶
夫至隋置禮部尚書唐因之龍朔中改為司禮大常伯¶
光宅中為春官尚書(通/志)¶
傳記祠部尚書領祠部儀曹二曹齊梁陳皆有祠部尚¶
書後魏為儀曹尚書北齊祠部尚書統祠部主客虞部¶
<pb:KR3k0025_WYG_028-2a>¶
屯田起部五曹又有儀曹主吉凶禮制屬殿中尚書後¶
周置春官卿又有禮部而不言職事後改禮部為宗伯¶
又春官之屬有典命掌内外九族之差及玉帛衣服之¶
令沙門道士之法總判祠部禮部膳部主客事(通/典)韋受¶
進位禮部尚書帝問所以振災邀福者對曰宋景公以善¶
言退法星三舎漢文除秘祝勅有司祭而不祈此二君¶
皆受自至之福書美前史如失德以却災媚神以求助¶
神而有知且因以譴也時帝不徳故託以為諷(白孔/六帖)¶
<pb:KR3k0025_WYG_028-2b>¶
集逮及貞觀初尚書踐台斗(杜甫送/王評事)大舜委于伯夷分¶
敕六卿成王任于彤伯建兹嵗首寔曰春官惇叙九族¶
之親欽若五常之教天祀地郊之典率具宏綱朝日夕¶
月之儀撮其機要(張鷟/集)居禮樂之司必資明備(白孔/六帖)¶
本朝禮部判部事二人以兩制及帶職朝官以上充凡¶
禮儀之事悉歸于太常禮院而貢舉之政領于知貢舉¶
本曹但掌制科舉人補奏太廟社齋郎室長掌座都省¶
集議百官謝賀表章諸司申舉祥瑞出納内外牌印之¶
<pb:KR3k0025_WYG_028-3a>¶
事而兼領貢院焉(續㑹/要)元豐改制職掌如舊凡禮樂有¶
所損益小事則同太常寺大事則集侍從或百官議定¶
以聞若有事于南北郊明堂籍田禘祫太廟薦享景靈¶
宫酌獻陵園及行朝貢慶賀晏樂之禮則承詔舉其儀¶
物(職官/志)¶
　　　尚書¶
經宗伯掌禮典以和邦國以統百官以諧萬民(周/禮)¶
史前期戒有司辨具即上册寳及封册禮命亦如之凡¶
<pb:KR3k0025_WYG_028-3b>¶
天下選士具注于籍至三嵗貢舉考驗無冐濫乃聽預¶
試凡大禮生辰后妃親王以下所推之恩公主下嫁宗¶
室冠昏䘮𦵏之制及賜旌節章服冠帔旌表孝行之法¶
例皆主行之大祥瑞則朔參官詣閣門表賀餘于嵗終¶
條奏其屬有三曰祠部禮典醫政道釋祠廟之事𨽻焉¶
曰主客蕃國朝貢及國信禮物之事𨽻焉曰膳部牲酒¶
膳羞宴設給賜之事𨽻焉尚書主禮樂祭享貢舉之政¶
令而侍郎為之貳郎中員外郎參領之(職官/志)時雖正名¶
<pb:KR3k0025_WYG_028-4a>¶
尚書猶未除人(續/要)¶
傳記後魏孝文征馬圏留宋弁兼祠部尚書攝行兵事¶
曰國之大事惟祀與戎故令卿攝二曹(大/全)唐陳叔達初¶
建成元吉疾害太宗隂行譛毁髙祖惑其言將有貶責¶
叔達固諌乃止太宗時拜禮部尚書勞之曰武徳間公¶
有讜言故以報卿(唐/書)李剛字文紀仕隋官不進筮之得¶
鼎卦筮人曰君當為卿輔代易乃如志至唐終禮部尚¶
書(唐/書)¶
<pb:KR3k0025_WYG_028-4b>¶
集擢登宗伯之曹上應文昌之位(類/要)典禮之于有司非¶
人莫濟秩宗之于省户其選則髙(同/上)俎豆之議著為典¶
常牋奏之文𫝊為口實秩清任重時儒所貴不次之位¶
也(上官/均制)¶
本朝禮部掌國之禮樂祭祀朝㑹燕享學校貢舉之政¶
令祭之名有三天神曰祀地祇曰祭宗廟曰享又有大¶
祀中祀小祀之别幣玉牲牢器服各從其等凡雅樂以¶
六律六同合隂陽之聲為樂律金石絲竹匏土革木為¶
<pb:KR3k0025_WYG_028-5a>¶
樂器宫架八佾特架六佾分武文先後之序為樂舞其¶
所定儀注以舊章參考其當否上尚書省册寳及封册¶
命禮亦如之(宋/史)¶
　　　侍郎¶
經小宗伯之職掌建國之神位(周/禮)¶
史煬帝初置禮部侍郎唐因之龍朔中為司禮少常伯¶
掌䇿試貢舉及齋郎𢎞崇國子生等事舊制考功員外¶
郎典貢舉開元中李昻為進士李權所詆朝議以考功¶
<pb:KR3k0025_WYG_028-5b>¶
位輕不足以臨多士次年遂以禮部尚書掌焉(唐/史)唐栁¶
璟字徳輝為禮部侍郎為人寛信好接士稱人長遊其¶
門者他日皆顯于世(唐/書)賀知章從太常少卿遷禮部侍¶
郎兼授學士宰臣源侍中曰學士侍郎孰為美燕公曰¶
侍郎自唐以來為衣冠之華選履歴清要望實具美者¶
居之然終是具員之吏學士者藴揚班之詞彩兼游夏¶
之文學始可處之無愧二美之中此為愈也(大/全)¶
傳記禮部侍郎周之春官小宗伯也(六/典)唐龍朔中改為¶
<pb:KR3k0025_WYG_028-6a>¶
司禮咸亨復舊(六/典)范質年二十舉進士時翰林學士和¶
凝權知貢舉凝平生以宰輔自期登第姓名在十三及¶
覽質文卷知非常人亦以質為第十三人塲屋間謂之¶
𫝊衣鉢言若禪宗之相𫝊授也其後凝既登庸不十年¶
質亦大拜(大/全)¶
集貳宗伯之掌禮典諸侯之貢士(職/類)可使典禮以和神¶
人可使考文以第俊秀(韋貫/之制)豈惟神人之和兼舉孝秀¶
之目(職/類)一時文柄舉屬公(楊大法/撰行狀)典郊祀之禮獻賢能¶
<pb:KR3k0025_WYG_028-6b>¶
之書(韋貫/之)¶
本朝劉正夫除禮部侍郎彗見求直言正夫條奏時政¶
十餘事大畧重名器輕賦歛戢干戈節賜予選人材惜¶
民力鑒祖宗成憲謹持盈守成之道徽宗嘉納之(東都/事畧)¶
侍郎奏中嚴外辨同省牲及親視饌腥熟之節祼受瓉¶
奉槃嵗祀昊天上帝祭皇地祇與尚書迭為亞獻祭大¶
社大稷神州地祇則迭為初獻祀九宫貴神五帝感生¶
帝朝日夕月蜡祭東西方亦如之紹興七年禮部置侍¶
<pb:KR3k0025_WYG_028-7a>¶
郎二員隆興元年詔除尚書不常置外禮部侍郎置一¶
員(宋/史)¶
　　　郎中¶
史隋禮部曹置侍郎一人煬帝除侍字文考儀曹唐因¶
之武徳初改為禮部郎中龍朔二年改為司禮大夫咸¶
亨初復舊其後曹名或改而官號不易掌禮樂學校儀¶
式制度衣冠符印表疏册命祥瑞鋪舎喪𦵏贈賻及宫¶
人等(通/志)孔易為齊尚書儀曹郎屢箴闕禮多見信納上¶
<pb:KR3k0025_WYG_028-7b>¶
謂王儉曰孔易真所謂儀曹也(南史/齊書)梁武帝問徐勉求¶
一有學藝解朝儀者為尚書儀曹郎勉曰孔休源識見¶
清通詳練故事帝即日除儀曹郎每建議訪問前事休¶
源即以所通記隨機斷決曽無疑滯吏部任昉常謂之¶
孔獨誦(梁/書)¶
傳記郎中一人周官春官四師下大夫亦頗同今任魏¶
尚書有儀曹郎掌凶禮制歴代多有例在吏部郎中篇¶
(通/志)劉杳博綜羣書為儀曹郎僕射徐勉以臺閣大儀専¶
<pb:KR3k0025_WYG_028-8a>¶
委杳焉(梁/書)李翺為禮部郎中性峭鯁論議無所屬見宰¶
相李逢吉面斥其過失(唐/書)唐薛稷字嗣道為禮部郎中¶
以辭章自名(同/上)¶
集南宫舎人士林髙選(上官/均制)太㣲之星郎位甚近宗伯¶
之屬禮為司清(謝/表)賜筆禮闈進席天臺之屬(張賈/制)儀曹¶
之任實藉文雄郎吏之選必資時秀(唐/制)容臺是則仙闥¶
咸推(彭景/真制)¶
本朝元豐郎中參領禮樂祭祀朝㑹宴享學校貢舉之¶
<pb:KR3k0025_WYG_028-8b>¶
事有所損益則審訂以次諮決凡慶㑹若謝掌撰表文¶
與祠部主客膳部並列為四建炎三年倂省郎曹禮部¶
領主客祠部領膳部隆興元年復詔禮部祠部一員兼¶
領自是併行四司之事矣通置吏五十四人(通/志)禮部元¶
豐官制行謂之名表郎官别有印曰名表郎印(石林/燕語)¶
　　　員外郎¶
史禮部員外郎講議制度損益儀物審覆有司所上之¶
狀而質于尚書省(大/全)大朝㑹則尚書奏藩國貢物慶賀¶
<pb:KR3k0025_WYG_028-9a>¶
若謝則員外郎分撰表文(同/上)唐李班為殿中侍御史宰¶
相韋處厚曰清廟之器豈撃搏才乎除禮部員外郎(唐/書)¶
崔澹舉止秀峙謂玉而冠者為禮部員外郎當時士夫¶
以流品相尚推名徳者為之首(唐/書)劉禹錫栁文序子厚¶
以文章稱首入為尚書禮部員外郎(㑹/要)栁子厚文章卓¶
偉(續/要)¶
傳記唐韋叔夏授禮部員外郎則天將享明堂受制與¶
當時大儒撰定儀注衆咸推服之(職/畧)劉禹錫為禮部員¶
<pb:KR3k0025_WYG_028-9b>¶
外郎方與日者從容段文昌入謁既去日者謂禹錫曰¶
員外須待十年之後此客入相方轉正曹郎耳自是禹¶
錫失意連受外官十餘年文昌入相方除禹錫禮部郎¶
中(録異/記)¶
集仙步徐徐整羽衣小儀澄澹轉中儀樺飄紅燼趨朝¶
路蘭縱清香宿省時彩筆煙雲供不足綸闈鸞鳯訝來¶
遲自憐孤宦誰相念禱祝空吟一首詩(鄭谷/詩)惟此禮部¶
公寒泉甃舊井滴此乆羸瓶召還汲脩綆(山谷/詩)¶
<pb:KR3k0025_WYG_028-10a>¶
本朝禮部員外郎領禮樂祭祀朝㑹宴享學校貢舉之¶
事並損益儀物審覆有司所上之狀(宋/志)汪大猷字仲加¶
除禮部員外郎南宫名表一出士林稱誦之(大/全)¶
　　　祠部郎中¶
史東晉而下逮于北齊皆有祠部郎後周春官府有典¶
祠中大夫隋有祠部郎唐改為郎中龍朔中改為禋大¶
夫後復故(唐/書)徐邈為祠部上言南北郊及言明堂宗廟¶
毁建言皆有證(魏/志)後魏裴修兼祠部郎中每有疑議修¶
<pb:KR3k0025_WYG_028-10b>¶
撰斟酌咸有故事(同/上)周捨博學精義理梁武帝召拜祠¶
部郎中損益禮儀多自捨出(梁/書)¶
傳記唐開元十一年改祠部為職祠至德初復舊自天¶
寳六載及至徳三年常置祠部使以他官為之晉改立¶
太廟摯虞為祠部郎職其事(職/類)許允之字之竒才應禮¶
樂擢為祠部郎(同/上)謝沈為祠部郎有史才(職/畧)¶
集祠部呼為氷㕔言其清且冷也(因話/録)祭以事神人道¶
之極也祠曹所領體莫重焉(南豐除趙/令鑠制)仰承宗廟懐祗¶
<pb:KR3k0025_WYG_028-11a>¶
䖍(晉祠部嵇含/臺中宴㑹)又隨急詔朝天去(陳后山送/鄭祠部)¶
本朝祠部判司事一人以無職事朝官充凡祠祀享祭¶
皆𨽻太常禮院而天文刻漏歸于司天監本司但掌祠¶
祭盡日休暇今受諸州僧尼道士女官童行之籍給剃¶
度受戒文牒而已元豐改制郎中員外郎始實行本司¶
事(續㑹/要)陳古靈先生襄字述古判尚書祠部時譯經僧¶
法䕶遺表度十僧趙槩奏列子廟三年度道士襄皆執¶
奏不行(神宗/實錄)¶
<pb:KR3k0025_WYG_028-11b>¶
　　　兵部¶
經四曰夏官其屬六十掌邦政(周/禮)¶
史唐兵部尚書一人侍郎二人掌武選地圖車馬甲械¶
之政其屬有四一曰兵部二曰職方三曰駕部四曰庫¶
部凡將出征告廟授斧鉞軍不從令大將軍専決還日¶
具上其罪(唐百/官志)¶
傳記魏始置五兵尚書謂中兵外兵騎兵别兵都兵也¶
晉太康分中外兵各為左右宋五兵唯領中兵外兵二¶
<pb:KR3k0025_WYG_028-12a>¶
曹(通/典)大明省昇明復置(六/典)齊梁陳皆有之後魏為七兵¶
北齊為五兵(左右中兵左右外/兵都兵凡五曹)後周大司馬其屬有兵¶
部中大夫小兵部下大夫隋之兵部統兵部職方駕部¶
庫部四曹唐因之龍朔改司戎咸亨復舊光宅改夏官¶
神龍復故天寳改武部至徳復故(通/典)掌天下兵衛武官¶
選授之政令凡軍師戍卒之籍山川要害之圖廐牧甲¶
仗之數(六/典)¶
本朝兵部判部事一人凡兵籍武官軍師卒戎之政令¶
<pb:KR3k0025_WYG_028-12b>¶
悉歸於樞宻院其選授小者又歸於二班本曹但掌三¶
駕儀仗鹵簿字圖釋奠武成王廟及武舉事嵗終以義¶
勇弓箭手寨兵之數上于朝(兩朝/志)元豐惟民兵馬政權¶
隷樞宻院武官銓選并歸吏部五年詔應縁義勇保甲¶
事並隷樞宻院其餘民兵悉隷兵部(續㑹/要)建炎三年併¶
衛尉寺歸兵部(中興/㑹要)¶
　　　兵部尚書¶
經矧惟若疇圻父薄違　司馬掌邦政統六師平邦國¶
<pb:KR3k0025_WYG_028-13a>¶
(書/)祈父予王之爪牙(詩/)乃立夏官司馬使帥其屬而掌¶
邦政以佐王平邦國　大司馬之職掌建邦之九法以¶
佐王平邦國　以九伐之法正邦國(周/禮)雎鳩氏司馬也¶
(左/傳)¶
史黄帝夏官為縉雲(史/記)姚崇三為宰相兼兵部尚書屯¶
戍斥堠士馬儲械無不諳記　盧承慶檢校兵部尚書¶
知五品選辭曰選事在尚書臣掌之為出位帝曰朕信¶
卿卿何不自信　李輔國為兵部尚書南省視事使武¶
<pb:KR3k0025_WYG_028-13b>¶
士戎裝夾道　王起為兵部尚書文宗數訪逮時政起¶
因積雨願寛逐臣　李懐逺除兵部尚書雖乆居榮位¶
而彌尚簡率常乗欵段馬左僕射豆盧欽望曰何不買¶
駿馬乘之答曰此馬幸免驚蹶何暇别求　朱崔為兵¶
部尚書自得岐路必當大用封川多方沮之(唐/書)¶
傳記兵部尚書周官夏官卿也魏置五兵尚書後魏置¶
七兵尚書周置大司馬卿隋改兵部尚書唐龍朔改司¶
戎太常伯咸亨復光宅改夏官尚書神龍復天寳改武¶
<pb:KR3k0025_WYG_028-14a>¶
部尚書至徳復(六/典)大司馬者武官也大總武事訓馬為¶
武者取其健行　成王時畢公為三公兼領司馬之職¶
(釋/名)黄帝坐𤣥扈之樓上與大司馬容光臨觀鳯凰之至¶
　宋司馬名司武(類/要)晉號五兵周稱九法(記室/新書)¶
集緝熈九法董正六師(孫逖授李/林甫制)恭守戎曹訓齊武部¶
簡稽之務軍國是殷(許公/集)周之九法歴代用焉故夏官¶
之重事位乆虛(錢翊授/陸展制)惟兹夏官實掌戎政(白居易行/栁公綽制)¶
卿長夏官(李宗/閔制)¶
<pb:KR3k0025_WYG_028-14b>¶
本朝尚書掌武舉地圖車輦甲械之政令而侍郎為之¶
貳凡軍民以民籍統隷者閱習按試選募遷補(續㑹/要)文¶
昌七兵之秩　夏官掌武超進崇資(楊億/代表)掌國五兵叨¶
進中臺之秩(歐公/表)中臺政事所出兵部司馬之任　夏¶
官古卿(南豐/擬制)武選隷於天官兵部摠於樞輔故司馬之¶
職獨省文書(東坡/表)周禮命卿司馬掌國征之事(牋表/類)¶
　　　兵部侍郎¶
經小司馬之職(周/禮)¶
<pb:KR3k0025_WYG_028-15a>¶
史唐太宗以楊𢎞禮有文武材擢為兵部侍郎入參機¶
務出統衆攻戰太宗曰越公兒郎故有家風矣　楊𢎞¶
武為司戎少常伯髙宗嘗誚曰爾在戎司授官多非其¶
材𢎞武曰臣妻剛悍此其所屬不敢違以諷帝用后言¶
帝笑不罪　蔣伸為兵部侍郎宣宗每見必咨天下得¶
失伸言比來爵賞稍易人日偷帝愕然曰偷則亂矣伸¶
曰非遽亂但人有覬心亂由是生帝嗟嘆未幾拜相云¶
(唐/書)¶
<pb:KR3k0025_WYG_028-15b>¶
傳記隋置兵部侍郎唐因之龍朔為司戎少常伯光宅¶
為夏官侍郎後復故(職/林)舊制一員總章加一員(通/典)周官¶
夏官小司馬中大夫也(六/典)韓臯資質重厚有大臣器¶
盧元輔端清介正能紹其祖奕(職/類)崔湜為兵部侍郎父¶
挹為禮部侍郎父子同為南省副貳(互見禮/侍類)¶
集祈父之貳夏卿之亞(張曲/江集)惟兹夏官實貳兵政簡稽¶
調補今方其時司馬貳卿佐平邦國(白集栁/公綽制)入亞六卿¶
共行司馬之法出膺九命俱受元戎之律(伯樂/川記)¶
<pb:KR3k0025_WYG_028-16a>¶
本朝六卿之亞皆髙選也而夏官實主武事還貳祈父¶
用均爾勞　司戎亞卿(曲阜除/陳軒制)夏卿之貳典幹於七兵¶
(胡文恭行/丁度制)惟是夏卿之亞(南豐/集)¶
　　　兵部郎中¶
史兵部郎中二員一員掌判帳及天下武官之階品衞¶
府之名數一員掌判簿以總軍戎差遣之名數(唐/志)魏徴¶
薦杜正倫擢兵部員外郎太宗勞之曰朕舉賢者非朕¶
獨私以能益百姓也　裴光庭轉兵部郎中在職公務¶
<pb:KR3k0025_WYG_028-16b>¶
修整衆所嘆服　姚崇為夏官郎中契丹擾河北兵檄¶
叢進崇剖決如流張嘉貞為兵部員外郎時功狀盈几¶
郎吏不能決嘉貞為詳處不閱旬廷無稽牒　盧奕所¶
歴有稱(唐/書)¶
傳記魏五兵晉七兵皆置郎中隋初為兵部侍郎煬帝¶
除侍字又改兵曹郎唐武徳改兵部郎中龍朔改司戎¶
大夫咸亨光宅神龍隨曹改復(通典及/六典)周大司馬屬官¶
軍司馬下大夫之任也(職/林)掌武職勲官三衙及兵士簿¶
<pb:KR3k0025_WYG_028-17a>¶
書朝集祿賜假告差發武職告身之事(職員/令)¶
集既忝夏官之屬　夏官之劇既參戎事之殷　擢受¶
五兵之部　司武之屬重於文昌(元和/制誥)兵部郎中二員¶
一在侍從不居外省(元㣲之行/楊嗣復制)¶
本朝本曹所治之事郎中員外郎參掌之(續㑹/要)七兵之¶
曹郎吏之選甚寵(南豐潘/良器制)姑寵七兵之秩用服一臺之¶
華(胡文恭吕/公弼制)外兵之員(郭輔/制)夏卿首曹中臺妙選(張朂/制)¶
往踐五兵之屬(公是行周/思永制)夏卿之屬(陳希/亮制)¶
<pb:KR3k0025_WYG_028-17b>¶
　　　職方郎中(附員外郎/)¶
經職方氏掌天下之圖以掌天下之地乃辨九州之國¶
使同貫利(周/禮)¶
史職方郎中員外郎掌地圖城隍鎮戍烽候防人道路¶
之逺近及四夷歸化之事(唐/書)¶
傳記隋開皇置職方侍郎煬帝去侍字唐加中字龍朔¶
改司城大夫咸亨復　隋開皇置職方員外郎煬帝改¶
承務郎唐復舊龍朔咸亨隨曹改復(六/典)¶
<pb:KR3k0025_WYG_028-18a>¶
本朝職方掌受諸州圖及圖經(㑹/要)建炎三年以兵部郎¶
兼職方(題/名)¶
　　　駕部郎中(附員外郎/)¶
經夏官輿司馬(周/禮)¶
史隋辛公義為駕部郎勾檢馬牧所獲十餘萬疋帝嘉¶
曰唯我公義奉國竭忠(隋/書)畢諴為駕部員外郎故事以¶
倉駕二部為辱諴沛然如處美官(互見倉/部類)崔元亮為駕¶
部員外郎清謹介特澹如也(隋/書)¶
<pb:KR3k0025_WYG_028-18b>¶
傳記周夏官之屬有輿司馬校人牧師巾車皆駕部之¶
本也魏晉尚書有駕部郎宋屬左民尚書齊北魏與北¶
齊並曰駕部郎中隋曰侍郎屬兵部煬帝除侍字唐武¶
徳加中字龍朔改司輿大夫咸亨復天寳改司駕至徳¶
復(通/典)中行刑户不博前行駕庫(國史/補)¶
集從容管劇每識通而理當(常衮/制)惟有南宫老駕兄(白/居)¶
(易/詩)¶
本朝駕部判司事一人輿輦車乗隷於太僕傳驛給受¶
<pb:KR3k0025_WYG_028-19a>¶
一出於樞宻院廐牧之政總於羣牧司本司無所掌元¶
豐改制郎中員外郎始實行本司事參掌輿輦車馬驛¶
置廐牧之事大禮則戒有司具五輅(續㑹/要)建炎併太僕¶
寺歸駕庫(中興/㑹要)輿馬輦乗之奉郵驛牧圉之治中臺要¶
務主以郎官(南豐/擬制)擢司輿馬之政(初寮除/季倫制)¶
　　　庫部郎中(附員外郎/)¶
史庫部郎中員外郎掌戎器鹵簿儀仗　孔若思遷庫¶
部郎中持一石止水滿於座右以示有止足之意(唐/書)¶
<pb:KR3k0025_WYG_028-19b>¶
傳記周禮夏官有司甲胄弓矢今庫部郎中之任也魏¶
始置庫部郎晉以後有郎中隋初為庫部侍郎煬帝去¶
侍字唐武徳加中字龍朔改司庫大夫咸亨復　周禮¶
夏官有司兵後周有小武藏大夫蓋員外郎之任也隋¶
開皇置煬帝為承務郎唐為庫部員外郎龍朔以來隨¶
曹改復(六/典)¶
本朝駕庫二部皆無所掌　建炎三年以駕部兼庫部¶
(㑹/要)甲胄弓矢之器乘輿鹵簿之式武藏之任郎選甚髙¶
<pb:KR3k0025_WYG_028-20a>¶
(南豐/集)¶
　　　刑部¶
經五曰秋官其屬六十掌邦刑(周/禮)¶
史刑部尚書一人侍郎二人掌律令刑法之政徒隷校¶
覆讞禁之事其屬有四一曰刑部二曰都官三曰比部¶
四曰司門(唐/志)¶
傳記漢成帝尚書初置二千石曹主郡國二千石又置¶
三公曹主㫁獄光武改三公曹主嵗盡考課諸州郡政¶
<pb:KR3k0025_WYG_028-20b>¶
二千石曹掌中都官水火盜賊辭訟罪法亦謂之賊曹¶
重於諸曹魏置尚書都官郎佐督軍事晉以三公尚書¶
掌刑獄宋三公比部主刑法又置都官尚書主軍事刑¶
獄隋開皇改都官為刑部統都官刑部比部司門四曹¶
唐因之龍朔改司刑咸亨復武后改秋官神龍復天寳¶
改憲部至徳復(職/林)¶
本朝刑部判部事二人淳化以刑部覆大辟案増置審¶
刑院凡四方以具獄來上則讞於審刑院大中祥符置¶
<pb:KR3k0025_WYG_028-21a>¶
糾察在京刑獄司元豐並倂歸刑部五年官制行刑部¶
始得専其官(續㑹/要)¶
　　　刑部尚書¶
經司冦蘇公式敬爾由獄以長我王國(書立/政)司冦掌邦¶
政詰奸慝刑暴亂(周/官)乃立秋官司冦使帥其屬而掌邦¶
禁以佐王刑邦國　大司冦之職掌建邦之三典以佐¶
王刑邦國詰四方(周/禮)司冦正刑明辟以聴獄訟聴之於¶
棘木之下以獄之成告于王　大司冦以其成從質於¶
<pb:KR3k0025_WYG_028-21b>¶
天子(記王/制)莒太子僕來奔季文子使司冦出諸境　子¶
為司冦將盜是務去　爽鳩氏司冦也(左/傳)¶
史黄帝秋官為白雲(史/記)羊侃為都官尚書宦者張僧𦙍¶
候侃侃曰我牀非閹人所坐竟不前之時論美其貞正¶
(梁/書)劉祥道遷司刑太常伯每覆大獄必歔欷累嘆奏決¶
之日為之不食　李適之拜刑部尚書夜則宴賞晝決¶
公務庭無留事　崔祐甫為刑書帝欲相之問曰牛仙¶
客可與語卿嘗見否曰未也他日又問對如初帝乃不¶
<pb:KR3k0025_WYG_028-22a>¶
用賛曰嚴挺之拒宰相不肯見李林甫崔祐甫違詔不¶
屈牛仙客信剛者乎二人坐是皆不得相彼亦各申其¶
志也　顔真卿為檢校刑書元載請百官凡欲論事必¶
先白長官長官白宰相然後聞奏真卿上疏曰天寳後¶
李林甫威權日盛羣臣不先咨宰相輒奏事不過託以¶
他故中傷獨不敢明約百司令先白宰相如今日之事¶
曠古未有陛下不早覺悟漸成孤立矣其激切如此於¶
是中人爭冩内本布於外　屈突通為刑書自以不習¶
<pb:KR3k0025_WYG_028-22b>¶
文故辭改工部(唐/書)¶
傳記刑部尚書周禮之秋官卿也晉依漢置三公尚書¶
宋始置都官尚書皆掌刑獄齊以後皆置後周置大司¶
冦卿隋初曰都官尚書開皇改刑部尚書唐因之龍朔¶
改司刑太常伯咸亨復光宅改秋官尚書神龍復天寳¶
改司憲至徳復(六/典)總制刑部比司事(職員/令)掌其三典詰¶
彼四方(記室/新書)¶
集弼我五教掌兹三典(常衮/制)秋卿恤刑事无枉撓　紹¶
<pb:KR3k0025_WYG_028-23a>¶
蔽芾於謳謡盡侀成於法理(杜審/權制)超司秋典(顔魯/公集)國之¶
二柄在徳與刑邦之三典惟清與慎大舜有欽恤之言¶
穆王有哀矜之教爽鳩之為司冦務在擇人臯陶之作¶
士師期於致理(張鷟/集)¶
本朝尚書掌天下刑獄之政令而侍郎郎中員外郎分¶
治其事　設官八刀職以司臬事(題/名)望峻天臺仍忝刑官¶
之重(歐陽/謝表)秋官古卿　中臺八座典司邦禁(南豐/擬制)淑問¶
之臣掌秋官(曲/阜)西火清曹　丹筆平刑爰副一人之欽¶
<pb:KR3k0025_WYG_028-23b>¶
䘏(牋表/類)¶
　　　刑部侍郎¶
經小司冦之職掌外朝之政以致萬民而詢焉(周/禮)¶
史刑部侍郎闕唐太宗令執政妙擇其人奏皆不可曰¶
朕得其人矣往者李道裕議張亮反形未具此言當矣¶
遂授之　狄仁傑薦張柬之宰相材召為洛州司馬仁¶
傑曰臣薦宰相而為司馬非用也乃授司刑少卿遷秋¶
官侍郎　韓愈為刑侍憲宗遣使迎佛骨入禁中愈上¶
<pb:KR3k0025_WYG_028-24a>¶
表諫　王播轉刑侍精於法律法寺議讞科條繁雜播¶
備舉格條置之座右凡有詳決疾速如神僚屬嘆服¶
劉瑑轉刑侍選制勅可用者議其輕重成一家書號大¶
中統類奏行之(唐/書)¶
傳記隋煬帝置刑部侍郎唐因之龍朔改為司刑少常¶
伯光宅為秋官侍郎天寳為憲部侍郎掌律令刑名覆¶
案大理及諸州應奏之事(通典及/六典)周之秋官小司冦中¶
大夫也(六/典)唐有大獄即命御史中丞刑部侍郎大理卿¶
<pb:KR3k0025_WYG_028-24b>¶
充謂之大三司使　寳歴初宣中書以諌議大夫劉栖¶
楚為刑侍丞宣郎授自此始　秋卿之貳(類/要)佐平邦憲¶
(職/林)¶
集俾踐白雲之司(裴敦/復制)當宣室受讞之際思滿堂飲酒¶
之言　予曰罪爾勿罪予曰寛爾勿寛(李從/誨制)擢亞秋官¶
(韓/文)貳于刑讞(劉瑑/制)¶
本朝(沿革詳見/前刑部類)吕公孺元祐初為刑侍原廟亡珠繫治¶
甚乆公孺言殿中主者不一前後代者未嘗以服御相¶
<pb:KR3k0025_WYG_028-25a>¶
授且諱日宫嬪往還如織豈可指意吏卒獄雖具顧非¶
聖裁不可上深以為然(國史/本傳)秩貳秋官　參執邦典(南/豐)¶
(擬/制)秋官亞卿(曲/阜)峻貳秋卿(胡文/恭)¶
　　　刑部郎中(附員外郎/)¶
史郎中員外郎掌律法按覆大理及天下奏讞為尚書¶
侍郎之貳　令狐峘大厯中為刑部員外郎上疏諌山¶
陵事詔答曰古之遺直何以加焉　杜景佺為員外郎¶
守法不撓(唐/書)¶
<pb:KR3k0025_WYG_028-25b>¶
傳記晉宋齊並以三公郎曹掌刑獄置郎中一人隋初¶
省三公曹置形部曹侍郎一人煬帝除侍字又改憲部¶
郎唐因之武徳改郎中龍朔改司刑大夫咸亨光宅神¶
龍並隨曹改復(六典及/通典)周禮有士師下大夫蓋郎中之¶
任(六/典)魏有定科郎晉賈充定律令以裴楷為之(職/類)唐有¶
大獄以刑部員外郎御史大夫理寺官為之以決疑謂¶
之小三司使(職/林)杜牧頃於宰執求小儀又求小秋不遂¶
(尚書/故實)秋官之屬(職/畧)中行刑户不博前行駕部(國史/補)¶
<pb:KR3k0025_WYG_028-26a>¶
集亟則失情緩則留獄深則礙恕縱則生姦惟是四者¶
持刑之難(元稹行/馮宿制)自居殿中能察非法連鞫庶獄多叶¶
平允加以温敏靜專可當是選一嵗之獄決在秋冬今¶
方其時宜敬乃職(白集王/鎰制)書曰庶獄庶事予罔敢知此¶
乃周文王之政以理天下也惟獄惟事㑹於南宫求郎¶
之難豈敢輕易今者各有所授皆為清秩(杜牧/制)刑官屬¶
郎　守法爭兢不阿(韓/文)¶
本朝至道初張昱為刑部員外郎西川安撫奏授昱知¶
<pb:KR3k0025_WYG_028-26b>¶
雅州上以省郎之重不欲換他職故進秩加賜令服而¶
遣　刑者所以助治聖人尤謹中臺參綜郎選甚髙(南/豐)¶
(除韓晉/卿制)宜正秋臺之聨進丞郎之務(胡文恭/寥詢制)丹筆議刑¶
國綱作重白雲司職人命是懸(牋表/類)¶
　　　都官郎中(附員外郎/)¶
經司隷掌五隷之法(周/禮)¶
史都官郎中員外郎掌俘隷簿錄給衣糧醫藥而理其¶
訴冤　韋温奏曰國朝以來都官最為清選不可以賞¶
<pb:KR3k0025_WYG_028-27a>¶
能吏(唐/書)¶
傳記漢置司隷校尉其屬有都官從事一人掌中都官¶
不法因以名官後漢又改二千石曹掌中都官水火賊¶
盜魏晉宋齊都官郎中並掌京師非為得失事(非今都/官之任)¶
後周置司隷掌諸奴男女男子入於罪隷女子入於舂¶
饎之事(此今都/官之任)隋都官侍郎猶掌非違得失開皇改都¶
官尚書曰刑部其都官郎曹遂改掌簿錄配没官私奴¶
婢唐因之武徳加中字龍朔改司僕大夫咸亨復故(六/典)¶
<pb:KR3k0025_WYG_028-27b>¶
裴秀奏事曰都曹二千石曹司國憲内掌京畿詰姦聴¶
訟外總邉境(類/要)嵇含牋曰今都官中兵三曹郎晝督征¶
戰夜還治事　省中司都官屯田虞部主客皆閒簡無¶
事諺曰司門都官屯田水部入省不數(南部/新書)後行祠屯¶
不博中行都門(國史/補)¶
集故薛尚書能李員外頻嘗郎都官皆一時騷雅宗師¶
都官之曹振盛於此余早年請益實受深知今忝此官¶
復是正秩(鄭谷/自序)十倫創制輿臺之號肇興百隷裁䂓僮¶
<pb:KR3k0025_WYG_028-28a>¶
僕之名斯著蒼頭卑賤匪子宻之封侯㸃面輕㣲殊季¶
珪之貴胄(張鷟/集)¶
本朝都官判司事一人無所掌元豐改制郎中員外郎¶
始實行本司事參掌徙流配隷及吏籍之事(續㑹/要)列四¶
案(軍六將案吏籍案/配籍案知雜案)鄭谷詩名盛於唐末號靈臺編世¶
但稱鄭都官詩梅聖俞官至都官劉原父戯之曰聖俞¶
官止此昔有鄭都官今有梅都官(詩/話)命爾司僕(曲/阜)擢之¶
秋聨典我隷士(胡文恭行/劉把制)進秋臺者以都隷為峻(張士/奕等)¶
<pb:KR3k0025_WYG_028-28b>¶
(制/)司隷秋聯(彭思/永制)¶
　　　比部郎中¶
史何損奏許都之賊魏明竒之擢為比部郎(魏/書)唐徳宗¶
知武元衡才名召授比部員外郎　裴延齡奏京兆府¶
妄破用錢穀請令比部勾覆(唐/書)¶
傳記魏尚書有比部曹晉因之宋比部主法制齊梁陳¶
皆有北齊掌詔書律令勾檢等事後周曰計部中大夫¶
隋為比部侍郎煬帝除侍字唐加中字龍朔改司計大¶
<pb:KR3k0025_WYG_028-29a>¶
夫咸亨復天寳改司計至徳復掌内外諸司公廨及公¶
私債負徒役工程贓物帳及勾用度物(通/典)比部得廊下¶
食以飲從者號壯盤(國史/補)杜牧頃於宰執求小儀小秋¶
皆不遂嘗夢人謂曰辭春不及秋昆脚與皆頭後果得¶
比部員外(尚書/故實)¶
集郎于㑹司(栁/文)位膺列宿職在勾司(張鷟/集)藴籍為郎乆¶
魁梧秉哲尊詞華傾後輩風雅藹孤騫(杜/詩)¶
本朝比部判司事一人無所掌(兩朝/志)自治平至熈寜初¶
<pb:KR3k0025_WYG_028-29b>¶
凡四年而未勾考帳已逾十有二萬錢帛芻粟虧損不¶
可勝數遂置提舉帳司領之元豐官制行釐其事歸比¶
部郎中員外郎始實行本司事(四朝/志)列五案(勾案覆磨/勘案理欠)¶
(案憑由案/知雜案)比部掌勾稽天下文簿周官宰夫所謂乗其¶
財用之出入也(續㑹/要)内外經費之任總于勾考之司(南/豐)¶
(擬/制)惟是㑹計勾考之事命汝聴之(曲阜吳/景淵制)稍升比計之¶
曹(胡文恭行/吳伸制)比勾劇曹(陳象/之制)進司計於中臺(竇平/制)¶
　　　司門郎中(附員外郎/)¶
<pb:KR3k0025_WYG_028-30a>¶
經司門掌授管鍵以啓閉國門(周/禮)¶
史郎中員外郎掌門關出入之籍及闌遺之物(唐/書)¶
傳記周禮大司徒屬官有司門下大夫後周依周官隋¶
開皇置司門侍郎煬帝去侍字唐加中字龍朔改司門¶
大夫咸亨復　周禮有司門上士後周有小司門上士¶
隋置員外郎煬帝改承務郎唐武徳復故(六/典)掌門籍關¶
棧及道路所闌遺物之事(職員/令)¶
　　　工部¶
<pb:KR3k0025_WYG_028-30b>¶
經六曰冬官其屬六十掌邦事(周/禮)¶
史唐工部尚書一人侍郎二人掌山澤屯田工匠諸司¶
之事其屬有四一曰工部二曰屯田三曰虞部四曰水¶
部(唐/書)¶
傳記漢成帝尚書有民曹主凡吏民上書光武改民曹¶
主繕修功作鹽池園苑晉宋有起部每營宗廟宫室則¶
惟置之北齊起部亦掌工造屬祠部後周有冬官大司¶
空卿掌五材九範之法其屬有工部中大夫掌百工之¶
<pb:KR3k0025_WYG_028-31a>¶
籍而理其禁令至隋乃有工部尚書唐因之龍朔改為¶
司平咸亨復武后改為冬官神龍復縂判工部屯田虞¶
部水部事(通/典)¶
本朝工部判部事一人凡城池土木工役程式皆隷三¶
司修造案本曹無所掌元豐官制行掌百工山澤溝洫¶
屯田之政令(續㑹/要)紹興三年併少府監歸工部以文思¶
院屬焉(中興/㑹要)蓋繕修興造程衆藝飾五材國家之務不¶
可以不屬之其人今中臺起曹實踐其任矧屯田虞衡¶
<pb:KR3k0025_WYG_028-31b>¶
平水之職莫不隷焉(牋表/類)¶
　　　工部尚書¶
經舜曰咨四岳有能奮庸熈帝之載使宅百揆亮采惠¶
疇僉曰伯禹作司空　帝曰疇若予工僉曰垂哉帝曰¶
俞咨垂汝共工　宏父定辟　司空掌邦土居四民時¶
地利(書/)國有六職百工與居一焉　審曲面勢以飭五¶
材以辨民器謂之百工(周/禮)鳲鳩氏司空也　五雉為五¶
工正(左/傳)¶
<pb:KR3k0025_WYG_028-32a>¶
史黄帝冬官為墨雲(史/記)長孫平為工部尚書名為稱職¶
(隋/書)唐閻立本代兄立徳為工部尚書兄弟相代為八座¶
時人榮之　鄭善果為工部尚書正身奉法甚著榮績¶
　子休烈為工部尚書不治産業樂賢下善推轂士甚¶
衆　李大亮為工部尚書惟忠謹外若不能言而内剛¶
烈不可干非其義(唐/書)¶
傳記工部尚書周之冬官卿也後周置大司空卿隋開¶
皇始置工部尚書唐龍朔改司平太常伯光宅改冬官¶
<pb:KR3k0025_WYG_028-32b>¶
尚書(六/典)司空事官掌監百官者也(類/要)五材是宜百工惟¶
叙城郭都邑合其規士農工商得其所(記室/新書)¶
集冬卿命職汝徃欽哉　掌我邦工謹兹藝事　程品¶
之重有若百工號令之先尤難六職(唐/制)尚書漢公卿也¶
言動可否屬人耳目固不專於率四屬程百工修位於¶
冬官而已(白集韋/貫之制)平百官之上書飭五材以辨器非國¶
之髦碩詳於典制則不可以綜事訓工建明理本也(常/集)¶
位當𤣥武之官職在司空之任虞舜之代伯禹統其班¶
<pb:KR3k0025_WYG_028-33a>¶
周成之朝毛公處其地(張鷟/集)¶
本朝(沿革詳見/前工部類)冬卿常伯(楊億/代表)中臺起曹　訓匠建事¶
(南豐/擬制)¶
　　　工部侍郎¶
史帝問蘇頲有工部侍郎得中書侍郎者乎對曰陛下¶
任賢惟所命何資之計　李栖筠為工部侍郎魁然有¶
宰相望(唐/書)¶
傳記隋煬帝改置工部侍郎唐因之龍朔改司平少常¶
<pb:KR3k0025_WYG_028-33b>¶
伯咸亨復(通/典)光宅神龍並隨曹改復　周之冬官小司¶
空中大夫也(六/典)¶
集百工惟時命汝典制(常衮/制)起曹書殿兼而委之(白集/工侍)¶
(兼集賢/殿制)¶
本朝(沿革詳見/前工部類)共工之貳　飭五材程匠事冬官寵列¶
俾介厥司(南豐/擬制)冬卿之貳(公是行/崔嶧制)冬官之貳方此得人¶
疇若予工汝為已試(曲阜郭/知章制)擢貳事官(蔡延/慶制)疇若予工¶
汝往為允紀綱繕修之次杜塞淫巧之作(曲/阜)¶
<pb:KR3k0025_WYG_028-34a>¶
　　　工部郎中(附員外郎/)¶
史起部郎不常置(宋/書)掌城池土木之工役程式　蔣係¶
遷工部員外郎又遷郎中兼史職宰相宋申錫為北軍¶
羅織罪在不測係與諫官崔元亮泣諫玉階之下申錫¶
方减死時論稱之(唐/書)¶
傳記晉宋齊皆有起部郎中梁陳改置起部侍郎隋初¶
為工部侍郎煬帝除侍字改起部唐武徳改工部郎中¶
龍朔改司平大夫咸亨復光宅神龍並隨曹改復　周¶
<pb:KR3k0025_WYG_028-34b>¶
禮司空屬官下大夫即郎中之任也(六/典)掌興造工匠諸¶
公廨舎宇五行紙筆之事(職員/令)開元以後位卑名著者¶
杜工部(國史/補)¶
集不才名位晩敢恨省郎遲(杜/詩)¶
本朝宫室城隍程匠度材之事郎於起部其選甚髙(南/豐)¶
(范子/竒制)中臺起曹郎選尤重(曲阜/制)郎吏令之髙選工官號¶
為劇曹(張元/方制)冬卿之屬(公是行李/徽之制)¶
　　　屯田郎中(附員外郎/)¶
<pb:KR3k0025_WYG_028-35a>¶
史隋初屯田郎兼掌儀式(隋/書)¶
傳記漢尚書郎四人其一主户口墾田蓋屯田之始也¶
魏有豐部郎曹晉始置屯田郎中東晉宋齊並左民郎¶
中兼知屯田事陳隋並為侍郎煬帝曰屯田郎唐龍朔¶
為司田大夫後復故掌天下屯田及在京文武職田諸¶
司公廨田以品給焉(職/林)後行祠屯不博中行都門(國史/補)¶
閒簡無事八省不數(詳見前/都官類)¶
集出軍西域我君謀之屯田北假我君穫之(燕/集)¶
<pb:KR3k0025_WYG_028-35b>¶
本朝屯田判司事一人凡屯田之政隷三司本司無所¶
掌元豐改制郎中員外郎始實行本司事(兩朝/志)參掌營¶
屯田官莊塘濼學校職分之田及其租入(四朝/志)元祐改¶
入户部崇寜復(續㑹/志)中興間除(題/名)率屯戍之兵服畎畝¶
之事郎於中臺統其政令(南豐/擬制)臺郎初拜以墾曹為任¶
(胡文恭行/張靖制)俾擢墾屯之曹(張道/制)墾屯冬屬(劉述/制)¶
　　　虞部郎中(附員外郎/)¶
經帝曰疇若予上下草木鳥獸僉曰益哉帝曰俞咨益¶
<pb:KR3k0025_WYG_028-36a>¶
汝作朕虞(書/)山虞掌山林之政令　澤虞掌國澤之政¶
令(周/禮)¶
史郎中員外郎掌京都衢閧苑囿山澤草木及百官蕃¶
客時蔬薪炭供頓畋獵之事(唐/書)¶
傳記周禮有山虞澤虞蓋虞部之職也魏始有虞部郎¶
中晉因之宋齊省梁陳為侍郎隋煬帝去侍字唐加中¶
字龍朔為司虞大夫咸亨復　虞部員外郎隋煬帝為¶
承務郎唐復故龍朔咸亨隨曹改復(六/典)¶
<pb:KR3k0025_WYG_028-36b>¶
本朝虞部無所掌(㑹/要)蒐田以時澤梁有禁虞衡之守所¶
以遂嘉生參化育(南豐/擬制)¶
　　　水部郎中¶
經川衡掌巡川澤之禁令(周/禮)¶
史郎中員外郎掌津濟舩艫渠梁隄堰溝洫漁捕運漕¶
碾磑之事(唐/書)¶
傳記後周冬官有司水中大夫隋文帝為水部侍郎煬¶
帝去侍字唐加中字龍朔改司水大夫咸亨復　後周¶
<pb:KR3k0025_WYG_028-37a>¶
冬官有小司水上士則員外之任也隋置水部員外郎¶
煬帝改承務郎唐復故龍朔咸亨隨曹改復(六/典)¶
集省中官最美無似水曹郎(李餘/慶)¶
本朝水部無所掌(㑹/要)¶
　　　六部監門¶
本朝紹興二年詔置六部監門官一員選陞朝文臣有¶
才力人充仍令六部長貳奏差序位請給依寺監丞(中/興)¶
(㑹/要)掌司門鑰之嚴(胡文恭行/吕性簡制)¶
<pb:KR3k0025_WYG_028-37b>¶
　　　六部架閣¶
本朝元豐有六曹架閣庫(續㑹/要)崇寜元年何執中請置¶
庫架閣命官涖之是時六曹皆建立(本/傳)大觀三年罷内¶
吏部令司封餘部六曹郎官管勾政和三年六曹依舊¶
置管勾架閣庫官宣和罷(續㑹/要)紹興三年立六部架閣¶
庫(中興/題名)十五年詔復置官吏户部各差一員禮兵部共¶
一員刑工部共一員(中興/㑹要)舊制官庫其司置於六部之¶
内或遇其廢則以郎省兼之否則以兼六部監門兼之迨¶
<pb:KR3k0025_WYG_028-38a>¶
於紹興寺監簿正官俱復然後始置司於外一也舊制¶
金耀門文書庫多藏三司帳籍三司今版曹也自銓曹¶
而下儲藏帳籍之所未之聞焉其後置六部架閣官大¶
抵成案留部二年然後畀而藏之又八年則入之金耀¶
金耀無復曩日則悉藏於架閣庫二也二者不同而至¶
於諸曹二十四司之文書盡歸儲蓄以待有用則今猶¶
昔也(李異架閣/文題名記)其任以周司書漢掌故(中興/題名)¶
　¶
<pb:KR3k0025_WYG_028-38b>¶
　¶
　¶
　¶
　¶
　¶
　¶
　¶
　記纂淵海卷二十八¶
