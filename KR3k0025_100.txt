# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:35.638981
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷一百
<pb:KR3k0025_WYG_100-1a>¶
欽定四庫全書¶
　記纂淵海卷一百　　　　宋　潘自牧　撰¶
　　蟲豸部¶
　　　蛇¶
經維虺維蛇女子之祥(詩/)初内蛇與外蛇鬭於鄭南門¶
中内蛇死六年而厲公入　有蛇自泉宫出如先君之¶
數聲姜薨毁泉臺　呉為封豕長蛇以薦食上國(左/傳)¶
子吾待蛇蚹蜩翼耶(莊/子)騰蛇逰霧(慎/子)䲭夷子皮謂田成¶
<pb:KR3k0025_WYG_100-1b>¶
子曰子獨不聞涸澤之蛇乎小蛇謂大蛇曰大蛇行而¶
小蛇隨之必有殺子子不如相銜負我以行人必以我¶
為神也乃相負越公道而行人皆避之(韓/子)越人得蚺蛇¶
以為上肴中國得而棄之無用　神蛇能斷而復續而¶
不能使人勿斷也(淮南/子)¶
史秦文公夢黄蛇自天下屬地其口出於鄜衍於是作¶
鄜畤(史/記)高祖夜行澤中大蛇當道拔劍斬之後人至蛇¶
所有一老嫗夜哭曰吾子白帝子也化為蛇當道今者¶
<pb:KR3k0025_WYG_100-2a>¶
赤帝子斬之(漢/書)杜預醉臥齋中外人聞嘔吐聲竊窺於¶
戸見一大蛇垂頭而吐聞者異之　樂廣嘗有親客久¶
闊不復來廣問其故答曰前蒙賜酒見杯中有蛇既飲¶
而疾時㕔事壁上有角漆弓畫作蛇廣意杯中蛇即角¶
弓影也復置酒謂客曰酒中復有所見否答曰如初廣¶
乃告其所以客豁然頓愈(晉/書)劉秀之十許嵗時與諸兒¶
戯於前渚忽有大蛇來勢甚猛莫不顛沛驚呼秀之獨¶
不動衆並異焉(沈約/宋書)翟讓初見李宻衣在格上宻腰帶¶
<pb:KR3k0025_WYG_100-2b>¶
化為赤蛇讓心異之竟為宻所殺(隋/書)元和中五坊小使¶
毎羣聚於賣酒食家肆情飲啖將去留蛇一篋誡之曰¶
吾以此蛇致供奉鳥雀可善飼之主人賂而謝之方肯¶
擕去(唐/書)周太祖嘗寢柴后見五色小蛇入鼻間心異之¶
知其必貴敬奉愈厚(五代/史)¶
傳記螣騰蛇王蛇(爾/雅)善用兵者譬如率然率然常山之¶
蛇也撃其首則尾至撃其尾則首至擊其中身則首尾¶
俱至(孫子/兵法)楚有祠者賜其舍人酒一巵舍人相謂曰請¶
<pb:KR3k0025_WYG_100-3a>¶
各畫地為蛇先成者飲酒一人先成乃左手持巵右手¶
畫蛇曰吾能為之足一人後成奪其巵曰蛇故無足子¶
安能為之足遂飲其酒(戰國/䇿)巴蛇吞象三嵗而出角君¶
子服之己心腹之疾(山海/經)晉文公出田前有大蛇其高¶
如隄其御請攻之文公曰不可我有失行而天惑我以¶
妖我若攻之是逆天令也乃歸齋宿而請於廟退而修¶
政居三日夢天誅蛇曰爾何敢當聖君之路文公覺令¶
人視之蛇已魚爛矣(賈誼/書)隋侯行見大蛇傷救而治之¶
<pb:KR3k0025_WYG_100-3b>¶
其後蛇銜珠以報之(搜神/記)晉吳興太守袁𤣥瑛嘗之官¶
請郭璞筮吉凶璞曰至官當有赤蛇為妖不可殺之後¶
到府果有赤蛇在銅虎符首上蟠家人撾殺之其後𤣥¶
瑛為徐馥所害(廣五/行記)兩頭蛇嶺外多一頭有口眼一頭¶
似頭而無口眼昔孫叔敖見之不祥乃殺而瘞之南人¶
見之為常其禍安在(嶺表/録異)¶
集蝮蛇蓁蓁封狐千里　靈蛇吞象厥大何如(楚/辭)獨不¶
見翠蛇絳螭之將登天乎必聳身於蒼梧之朔階浮雲¶
<pb:KR3k0025_WYG_100-4a>¶
翼疾風而上(揚/雄)嘉茲蛇靈斷而能續飛不須翼行不假¶
足(𫝊/𤣥)蚺惟大蛇既洪且長采色駮犖其文錦章食灰吞¶
鹿腴成養創賔享嘉宴是豆是觴(楊氏異/物志讃)永州之野産¶
異蛇黒質白章觸草木盡死以齧人無禦之者然得而¶
腊之以為餌可以已大風踠攣瘻厲去死肌殺三蟲(栁/文)¶
吾悲夫天形汝軀絶翼去足無以相扶曲膂屈脅惟行¶
之紆目兼蜂蠆色混泥塗其頭蹙恧其腹次且褰鼻鈎¶
牙穴出㯦居蓄怒而蟠銜毒而趨志蘄害物隂蠧潛狙¶
<pb:KR3k0025_WYG_100-4b>¶
　草搖風動百毒齊起首卷脊努吐舌搖尾不足其凶¶
若病乎已(宥蝮/蛇文)¶
本朝欲知垂盡歳有似赴壑蛇修鱗半已沒去意誰能¶
遮　况欲繋其尾雖勤如奈何(東/坡)¶
　　　鼃¶
經蟈氏掌去鼃黽焚牡蘜以灰洒之則死(周/禮)仲夏之月¶
螻蟈鳴(禮/)¶
子井蛙不可以語於海者拘於虛也　子獨不聞塪井¶
<pb:KR3k0025_WYG_100-5a>¶
之蛙乎謂東海之鼈曰吾樂與吾跳梁乎井幹之上入¶
休乎缺甃之崖赴水則接腋持頥蹶泥則沒足滅跗塪¶
井之樂此亦至矣夫子奚不時來入觀乎東海之鼈左¶
足未入而右膝已縶矣於是逡巡而却告之海塪井之¶
蛙聞之適適然驚規規然自失也(莊/子)越王勾踐欲伐吳¶
出見鬭鼃乃軾從者曰王何敬也曰以其勇氣故也其¶
後國人輕命死戰(韓/子)蝦蟇蛙龜且夜恒鳴口乾舌檘然¶
布不聽(管/子)¶
<pb:KR3k0025_WYG_100-5b>¶
史元鼎五年秋蛙與蝦蟇俱鬭(漢/書)馬援為隗囂使公孫¶
述歸謂囂曰子陽井底蛙耳而妄自尊大不如専意東¶
方(後漢/書)有蛙鳴于華林園恵帝問曰為官乎為私乎賈¶
𦙍對曰在官地為官在私地為私(晉/書)沈僧照别名法朗¶
少事文師道士梁武陵王紀為㑹稽太守宴坐池亭蛙¶
鳴聒耳王曰殊廢絲竹之聽僧照呪厭便息日晩王欲¶
其復鳴僧照曰王歡已闌令女恣鳴即便喧聒(齋/書)丘傑¶
遭母喪以熟菜有味不嘗於口忽夢見母曰汝噉生菜¶
<pb:KR3k0025_WYG_100-6a>¶
遇蝦蟇毒靈床前有三丸藥可取服之傑驚起得藥服¶
之下蝌蚪子數升(南/史)¶
傳記蟼蟇蝌蚪活東(爾/雅)蝌蚪蝦蟇子也一名𤣥針一名¶
𤣥魚(古今/注)燕太子與荆軻之東宫臨池而觀軻拾磚投¶
蛙太子令人奉槃金(燕丹/子)懐州擬貞觀東廊下柱有蝦¶
蟇聲後因柱朽壞斫之得一蝦蟇其柱又無孔隙(廣五/行記)¶
集蝦蟇雖水居水特變形貌强號為蛙蛤於實無所校¶
雖然兩股長其奈脊皴皰跳擲雖云高意不離濘淖鳴¶
<pb:KR3k0025_WYG_100-6b>¶
聲相呼和無理祇取閙周公所不堪灑灰垂典教端能¶
敗笙磬仍工亂學校雖蒙句踐禮竟不聞報效大戰元¶
鼎年孰強孰敗撓居然當鼎味豈不辱釣罩(韓/文)蠢蠢水¶
族中無用者蝦蟇形穢肌肉腥出沒于泥沙六月七月¶
交時雨正滂沱蝦蟇得其志快樂無以加地既蕃其生¶
使之族類多天又與其聲得以相喧譁豈惟西池上汙¶
君清泠波何獨瑤琴前亂君鹿鳴歌(白居/易)¶
本朝悍目知誰瞋皤腹空自脹慎勿困蜈蚣饑蛇不許¶
<pb:KR3k0025_WYG_100-7a>¶
放(東/坡)越國車前矜勇甚子陽井底太驕生乘時不羡雲¶
溟樂口作儀同皷吹聲(宋子/經)坎井我自足跳梁而持頥¶
鼈笑色無愠鶉化理莫推　月下聲喧青草岸雨餘響¶
徹緑荷洲　雖蒙黄金擲荆卿空爾為或以白玉琢形¶
模妙工倕咄爾百醜質詎辱五鼎脂浪號土底鴨雄誇¶
水中雞何足汙帝筋但可充蛇饑(洪駒/父)¶
　　　蟋蟀¶
經蟋蟀刺晉昭公也　七月在野八月在宇九月在戸¶
<pb:KR3k0025_WYG_100-7b>¶
十月蟋蟀入我牀下(詩/)季夏蟋蟀居壁(禮/)¶
史蟋蟀俟秋唫(漢/書)秋風厲而蟋蟀吟蓋氣使之然也(後/漢)¶
(書/)¶
傳記蟋蟀似蝗而小正黑有光澤如漆有角翅一名蛬¶
一名蜻蛚楚人謂之王孫幽州人謂之促織督促之言¶
也里語曰趣織鳴懶婦驚(詩義/疏)蟋蟀之蟲隨隂迎陽居¶
壁向外趣婦女織績女工之象(易通/系卦)立秋蜻蜒鳴白露¶
下蜻蛚上堂(易通/卦騐)朽葦為蛬(捜神/記)蟋蟀集天子無逺兵¶
<pb:KR3k0025_WYG_100-8a>¶
(春秋潛/潭巴)莎雞一名促織一名絡緯促織謂鳴聲如急織¶
也絡緯謂其聲如紡績也促織一曰促機絡緯一名紡¶
緯(古今/注)¶
集澹容與而獨猗兮蟋蟀鳴此西堂(楚/辭)何兹蟲之資生¶
亦靈智之攸授享神氣之么眇體形容之㣲陋　厲清¶
響於長宵激悲聲以迄曙(虞諶/賦)開秋肇凉氣蟋蟀鳴牀¶
帷(阮/籍)促織甚㣲細哀音何動人草根吟不穏牀下夜相¶
親久客得無淚故妻難及晨悲絲與急管感激異天真¶
<pb:KR3k0025_WYG_100-8b>¶
(杜/詩)¶
本朝是固夫霜凄露感而恤緯征人之裳者歟身勤心¶
苦而提耳女工之荒者歟晝閴宵喧自基而徂堂者歟¶
多言强聒身隠而聲彰者歟若悲若怨若憤若歎而吟¶
嘯秋夕之清長者歟　一聲能遣一人愁終夕聲聲曉¶
未休不解繅絲替人織强來出口促衣裘(誠齋/賦)¶
　　　蟻¶
經饋食之豆蚔醢注云蚔蟻子也(周/禮)蛾子時術之(禮/)¶
<pb:KR3k0025_WYG_100-9a>¶
子羊肉不慕蟻蟻慕羊肉羶也　吞舟之魚蕩而失水¶
則螻蟻能苦之(莊/子)桓公伐孤竹行山中無水隰朋曰蟻¶
冬居山之陽夏居山之隂蟻壤寸而有水乃掘遂得水¶
　千丈之隄以螻蟻之穴而潰　以骨去蟻蟻愈多(韓/子)¶
蟻有兼弱之智(抱朴/子)¶
傳記蚍蜉大螘小者螘蠪虰螘螱飛螘其子蚳(爾/雅)蟻封¶
户穴大雨將集(焦贑/易林)朱蟻其狀如蟻在崑崙之墟(山海/經)¶
飛蟻有木蟻古曰𤣥駒者也(廣/志)蚍蜉齊魯之間謂蚼蠓¶
<pb:KR3k0025_WYG_100-9b>¶
西南梁益之間謂之𤣥駒燕謂之蛾蛘楚郢以南蟻土¶
謂之封(方/言)殷仲堪父病虛悸聞牀下蟻動云是牛鬬(世/説)¶
桓謙太元中忽有人皆長寸餘悉被鎧持槊縁機登竈¶
或有切肉輒以槊刺取徑入穴道士朱應子令以沸湯¶
澆所入處掘之有斛許大蟻死窟中謙後以門釁同滅¶
(異/苑)淳于棼夢入蟻穴(見木部/槐類)交廣溪洞間酋長多收蟻¶
卵鹵以為醬非官客親友不可得也(嶺表/録異)¶
集南方豈螘若象(楚/辭)節殷人之喪輿在四隅而交結濟¶
<pb:KR3k0025_WYG_100-10a>¶
齊桓之窮師由山東之高垤感萌陽以潜步知將雨而¶
封穴伊斯蟲之愚昧乃先識而似哲(郭/璞)嘗濟齊師之乏¶
亦聞媯徳之羶覩封穴而知雨驗寸壤而得泉出以時¶
而不息故學者得而稱焉戴粒而逰若巨鼇之冠神岳¶
繞磨而行若日月之麗清天(李徳/裕)¶
本朝哲宗在宫中潄水必避螻蟻(聖/政)大宋編竹渡蟻(見/狀)¶
(元及/第類)偶爾相逢試問途不知何事數遷居㣲軀所饌能¶
多少一獵歸來滿後車　一騎初乘隻又雙全軍突出¶
<pb:KR3k0025_WYG_100-10b>¶
陣成行䇿勛急報千夫長渡水還争一葦航(誠/齋)¶
　　　蜘蛛¶
經蠨蛸在户(詩/)¶
子晉公子重耳奔齊見蜘蛛布網曵蠅執豸而食之謂¶
舅犯曰此蟲也智之薄者矣人之有智而不能廓垂天¶
之綸布絡地之網以供方丈之御是曽不如蜘蛛之智¶
也舅犯曰君將行之則有邦有嗣矣(管/子)太昊師蜘蛛而¶
結網(抱朴/子)¶
<pb:KR3k0025_WYG_100-11a>¶
史葛原取燕卵蜂巢蜘蛛著器中使管輅射覆輅曰第¶
三物觳&KR1100;長足吐絲成羅尋網求食利在昏夜(魏/志)¶
傳記蟏蛸一名長腳荆州河内謂之喜子云此蟲來著¶
人當有親客至(詩義/疏)蜘蛛作網以司行旅　蜘蛛南北¶
巡行罔罟(焦/易)湯出見羅者命解其三面更教之祝曰昔¶
蛛螯作網今人學結欲左者左欲右者右吾取其犯命¶
者(帝王/世紀)龔舍初隨楚王朝宿未央宫見赤蜘蛛四面縈¶
羅網有蟲觸之而死者舎乃歎曰仕官者人之網羅也¶
<pb:KR3k0025_WYG_100-11b>¶
於是掛冠而退時人謂舎為蜘蛛之隠(金樓/子)觀夫蜘蛛¶
之絲以網飛蟲也人之用詐安過之(論/衡)¶
集獨高懸以浮處遂設網於四隅南連大廡北接華堂¶
左憑廣厦右依高廊吐絲屬緒目引結網纎羅絡漠綺¶
錯交張雲舉霧綴以待無方(成公/綏)伊蜘蛛之為蟲縱㣲¶
性乎天壤稟妙造於化靈忽無擬而無想吐自然之纎¶
緒先皇羲而結網憑輕羅以隠顯應大明之幽朗(張/望)映¶
日張網羅遮天亦何别倘居要地門害物可堪説網成¶
<pb:KR3k0025_WYG_100-12a>¶
雖福已網敗還禍爾(蘇/極)物之小者近網而斃物之大者¶
兼網而逝網也者繩其小而不繩其大吾不知爾身之¶
危兮腹之餧兮吁(羅/隠)¶
本朝日結一尺網知吐㡬尺絲百蟲為爾食丸腹尚若¶
饑(梅聖/俞)静看簷蛛結網低無端妨礙小蟲飛蜻蜓倒掛¶
蜂兒窘催喚山童為解圍(范至/能)網羅滿腹輸渠巧也只¶
蠅蚊命屬渠　網羅最宻是蛛絲却被秋蚊探得知粘¶
著便飛來不再蛛絲也解有疎時(誠/齋)織絲來往疾如梭¶
<pb:KR3k0025_WYG_100-12b>¶
長愛騰空作網羅害物身心雖甚小謾天綱紀亦無多¶
(翟嗣/宗)¶
　　　蚯蚓¶
經孟夏蚯蚓出仲冬蚯蚓結(禮/)¶
子上食槁壤下飲黄泉(孟/子)蚯蚓見軍中尤多者軍罷又¶
宜備反叛(抱朴/子)¶
傳記蚯蚓一名䖤蟺一名曲蟺善長吟於地中江東謂¶
為歌女或謂鳴砌(古今/注)螾無爪牙之利筋脉之强上食¶
<pb:KR3k0025_WYG_100-13a>¶
睎土下飲黄泉者用心一也(大戴/禮)黄帝時螾大如虹(帝/王)¶
(世/紀)陳後主時隋軍至江蚯蚓盡出森然如値箭陳氏水¶
鄉蚯蚓土蟲象陳氏自稱土徳盡出明傾其窟穴以曲¶
歸直是嵗隋平陳　大業中河南有婦人養姑不孝姑¶
兩目暗婦切蚯蚓為羮以食之未㡬雷震其婦俄而從¶
空落身如故而易頭為白狗頭(廣五/行記)¶
集蚯蚓土精無心之蟲交不以分婬於阜螽觸而感物¶
無乃常雄(郭/璞)蚯蚓上深堂(杜/詩)¶
<pb:KR3k0025_WYG_100-13b>¶
本朝蚓食土而飲泉其為生也簡而易足然仰其穴而¶
鳴若號若呼若嘯若歌其亦有所求耶抑其求易足而¶
自鳴其樂耶其生陋而自悲其不幸耶將自喜其聲而¶
鳴其類耶豈其時至氣作不自知其所以然而不能自¶
已致耶何其聒然而不止耶吾於是乎有感(六一/集)¶
　　　蝶¶
子昔莊周夢為蝴蝶栩栩然蝴蝶也不知周也俄然覺¶
則蘧蘧然周也不知周之夢為蝴蝶歟蝴蝶之夢為周¶
<pb:KR3k0025_WYG_100-14a>¶
歟(莊/子)鳥足之根為蠐螬其葉為蝴蝶(列/子)¶
史魏收在洛京輕薄尤甚人號云魏收驚蛺蝶(北齊/書)¶
傳記蛺蝶一名野蛾一名風蝶江東人號為撻末色白¶
背青者是也其大有如蝙蝠者或黒色或赤斑名曰鳯¶
子一名鳯車一曰鬼車(古今/注)唐穆宗禁中花開夜有蝴¶
蝶數萬集花間宫人以羅巾撲之無獲者上令張網空¶
中得數百遲明視之皆庫中金玉錢(杜陽/雜編)嘗有人浮南¶
海泊於孤嶼忽有物如蒲帆飛過海將到舟競以物撃¶
<pb:KR3k0025_WYG_100-14b>¶
之盡破碎墜地視之乃蛺蝶也海人去其翅足秤之得¶
肉八十斤噉之極肥美(異物/志)鶴子草蔓上春生雙蟲越¶
女收於粧奩中摘其葉飼之蜕為蝶赤黄色婦女收而¶
帶之謂之媚蝶(嶺表/録異)¶
集野畦連蛺蝶　沙晩低風蝶　風輕粉蝶喜　穿花¶
蝴蝶深深見　留連戯蝶時時舞　娟娟戯蝶過閑慢¶
(杜/詩)揚揚弄芳蝶(韓/文)尋艶復穿香似閒還似忙暖煙沉蕙¶
徑㣲雨宿花房書幌輕隨夢歌樓誤採粧王孫深屬意¶
<pb:KR3k0025_WYG_100-15a>¶
繡入舞衣裳(鄭/谷)飛來繡户隂穿過畫樓深重傳秦臺粉¶
輕塗漢殿金相憐惟栁絮所得是花心可要凌孤客邀¶
為子夜吟(李/嶠)¶
本朝蝴蝶雙飛得意偶然畢命網羅羣蟻争收墜翼䇿¶
勲歸去南柯(山/谷)翅輕於粉薄於繒長被花牽不自勝若¶
信莊周尚非夢豈能投死為韓憑(王介/甫)蝴蝶新生未解¶
飛鬚拳粉濕睡花枝夜來借得風光力不記如癡似醉¶
時(誠/齋)¶
<pb:KR3k0025_WYG_100-15b>¶
　　　蠭¶
經莫予荓蜂自求辛螫(詩/)蜂蠆有毒而况國乎(左/傳)¶
子奔蜂不能化藿蠋(莊/子)蜂房不容鵠卵　蜂蠆螫指而¶
神不能怡(淮南/子)蜂有攻寡之義(抱朴/子)¶
史豫章嚴豐為郡主簿太守賈萌舉兵欲誅王莽有飛¶
蜂附萌車衡豐諫以為不祥之徴萌不従果見殺(謝/承)陶¶
侃表袁謙為高凉太守有蜜蜂蔽日而下謙船上㑹得¶
留郡文書賊欲乘虛攻郡謙欲速赴卒遇大風飛沙不¶
<pb:KR3k0025_WYG_100-16a>¶
得復還浦遂沒海中　鄒湛對武帝曰蜂蠆作於懐袖¶
勇夫為之驚駭(王/隠)¶
傳記蜂燕趙之間謂之蠓螉或謂之蚴蛻其大有蜜謂¶
之壺蜂(方/言)蜂蠆埀芒(孝經援/神契)細腰無雌蜂類也取桑蠶¶
或阜螽子抱而成己子詩曰螟蛉有子蜾蠃負之(博物/志)¶
尹吉甫子伯竒後母取蜂去毒繋於衣上伯竒前欲去¶
之母便大呼曰伯竒牽我吉甫見疑伯竒自死(列女/傳)葛¶
仙翁與客對食吐口中飯盡成飛蜂滿屋皆不螫人良¶
<pb:KR3k0025_WYG_100-16b>¶
久仙翁張口蜂還飛入口中成飯(别/傳)元嘉元年建安郡¶
山賊百餘人入浮圗剽掠財寳忽有蜜蜂從衣簏出噬¶
螫羣賊身首腫痛先諸所掠皆棄而走蜂飛邀逐噬擊¶
彌絡賊遂惶懼從便道而去(宣驗/己)雖無官職一日兩衙¶
(見射/覆類)¶
集𤣥蜂若壺(楚/辭)仰蝶粘落絮　花蘂上蜂鬚　花暖蜜¶
蜂喧　花底山蜂逺趂人　蜜蜂為主各磨牙咬盡村¶
中萬木花　逰蜂多思正結營(韓/文)¶
<pb:KR3k0025_WYG_100-17a>¶
本朝空中蜂隊如車輪中有王子蜂中尊分房减口未¶
有處野老解與蜂語言前人傳蜜延客住後人秉艾催¶
客奔布囊包褁閙如市坌入竹屋新且完小&KR1084;出入旋¶
知路幽圃首夏花正繁相逢處處命儔侣共入新宅長¶
子孫　蜂王舉家千萬口黄蠟為糧蜜為酒口銜澗水¶
拾花鬚沮洳滿房何不有(蘇子/由)蜜蜂不食人間倉玉露¶
為酒花為糧作蜜不忙採花忙蜜成猶帶百花香蜜成¶
萬蜂不敢嘗要輸蜜國供蜂王蜂王未及享人已割蜜¶
<pb:KR3k0025_WYG_100-17b>¶
房(誠/齋)¶
　　　蟬¶
經五月鳴蜩　鳴蜩嘒嘒(詩/)仲夏蟬始鳴季秋寒蟬鳴¶
　范則冠而蟬有緌(禮/)¶
子仲尼見痀僂者承蜩猶掇之也仲尼曰用志不分乃¶
凝於神其痀僂丈人之謂乎(莊/子)曜蟬者務明其火振其¶
樹(荀/子)蟬無口而鳴　蟬飲而飲食三十日而蜕(淮南/子)¶
史朱异除中書郎始拜有飛蟬正集异武冠上時咸謂¶
<pb:KR3k0025_WYG_100-18a>¶
蟬珥之兆(梁/書)後周宣帝汰侈嘗自帶綬及通天冠加金¶
附蟬顧見侍臣武弁上有金蟬及王公有綬者並令去¶
之¶
傳記鳴蜩蟬也宋衛謂之螗蜩陳鄭云蜋海岱之間謂¶
之蟬(詩疏/義)姤上九候蟬始鳴不鳴國多妖言(易通/卦騐)牛亨¶
問董仲舒曰蟬為齊女何答曰昔齊王后怨王而死屍¶
變為蟬登庭樹嘒唳而鳴王悔之故曰齊女(古今/注)¶
集蟬寂漠而無聲(楚/辭)吸清露於丹園抗喬枝而理翮(曹/大)¶
<pb:KR3k0025_WYG_100-18b>¶
(家/)飲露非表清輕身易知足(禇/雲)蘭棲朝咽露樹隠瞑吟¶
雲(方/干)¶
本朝引清風以長嘯抱纎柯而永歎嘒嘒非管泠泠若¶
弦裂方號而復咽凄欲斷而還連吐孤韻以難律含五¶
音之自然豈非因物造形能變化者耶出自糞壤慕清¶
虛者耶凌風高飛知所止者耶嘉木茂樹喜清隂者耶¶
呼吸風露能尸解者耶(六一/集)蜕形汚濁中羽翼便翾好¶
秋來間何闊已抱寒莖槁(東/坡)一殻空空紙様輕風前却¶
<pb:KR3k0025_WYG_100-19a>¶
有許多聲呌來呌去渾無事呌到詩人白髮生　説露¶
談風有典章詠秋吟夏入宫商蟬聲無一些煩惱自是¶
愁人枉斷腸(誠/齋)¶
　　　螢¶
經熠燿宵行(詩/)季夏腐草為螢(禮/)¶
史張讓段珪刼少帝及陳留王協走小平津帝與王夜¶
步逐螢火光行數里得民家露車同乗還宫(後漢/書)煬帝¶
幸景華宫徴求螢火得數斛夜出逰山而放之光徧岩¶
<pb:KR3k0025_WYG_100-19b>¶
谷(隋/書)¶
傳記螢文即炤(爾/雅)螢一名輝夜一名景火一名熠熠一¶
名燐一名丹良一名夜光一名宵燭腐草為之食蚊蜹¶
(古今/注)丹鳥羞白鳥丹鳥謂丹良也白鳥謂蚊蜹也(大戴/禮)¶
車𦙍好學家貧不常得油夏月則以練囊盛數十螢火¶
夜以繼日焉(續音/陽秋)務成子螢火丸方武威太守劉子南¶
合而佩之永平中為虜所圍矢下如雨終不能中傷虜¶
以為神人乃解圍去(神仙感/應篇)¶
<pb:KR3k0025_WYG_100-20a>¶
集不以姿質之鄙薄兮欲増輝乎泰清雖無補於日月¶
兮期自照於陋形當朝陽而戢景兮必宵昧而是征進¶
不競於天光兮退在晦而能明(傅/咸)著人疑不熱集草訝¶
無煙到來燈下暗翻在雨中燃(梁元/帝)幸因腐草出敢近¶
太陽飛未足臨書卷時能㸃客衣隨風隔幔小帶雨傍¶
林㣲十月清霜重飄零何處歸(杜/詩)¶
本朝夜深風露滿中庭時見孤螢自開闔　熠燿亦求¶
偶高屋飛相追定知無㡬見迫此清霜期(東/坡)却馬已録¶
<pb:KR3k0025_WYG_100-20b>¶
仙人方映書曽登君子堂不畏月明見陋質但畏風雨¶
難為光(陳去/非)熠熠孤光動翩翩渡水來(后/山)¶
　　　蠅¶
經匪雞則鳴蒼蠅之聲　營營青蠅止于樊豈弟君子¶
無信䜛言營營青蠅止于棘䜛人罔極交亂四國營營¶
青蠅止于榛䜛人罔極搆我二人(詩/)¶
子以魚&KR0460;蠅蠅愈至(符/子)或問蒼蠅紅紫(揚子注云蒼蠅/間乎白黒紅紫)¶
(似朱而/非朱也)¶
<pb:KR3k0025_WYG_100-21a>¶
史成帝建始元年青蠅萬數集未央宫朝者坐　昌邑¶
王賀夢青蠅積西階可五六石以問龔遂遂曰䜛人衆¶
多宜皆放逐之賀不用其言卒至於廢也(漢/書)眧明太子¶
食中頻得蠅蟲之類宻置柈邊恐厨人獲罪(梁/書)庫狄伏¶
連居室患蠅杖門者曰何故聽入(北/史)蠅集𤓰上(唐/書)¶
傳記蠅宋齊謂之羊陳楚之間謂之蠅自關而西秦晉¶
之間謂之蠅(方/言)光武與隗囂書曰蒼蠅之飛不過十步托¶
驥之尾得以絶羣(東觀/記)王思嘗執筆作書蠅集筆端驅¶
<pb:KR3k0025_WYG_100-21b>¶
去復來思怒取筆擲地踏壞之(魏/畧)苻堅蒼蠅報赦(見赦/㤙類)¶
虞翻放棄南方自恨沒海隅生無可與語死以青蠅為¶
弔客(别/傳)何晏夢青蠅數十來自鼻上揮之不肯去明年¶
晏伏誅(廣五/行記)牛僧孺青蠅賀及第(見及/第類)¶
集青蠅嗜肉汁而忘溺死衆人貪世利而䧟罪禍(班/固)¶
本朝觸頻苒苒朋飛薨薨竊羶而蠧芳筵預登當是之¶
際無不憎我疑奸人之魂佞人之魄堙鬰不散托蠅寄¶
跡不然者何以變白為黒變黒為白所以恣其㸃染所¶
<pb:KR3k0025_WYG_100-22a>¶
以遂其䜛慝(張乖/崖)爾形至眇爾欲易盈杯盂殘瀝砧几¶
餘腥所希抄忽過則難勝苦何求而不足乃終日而營¶
營逐氣尋香無所不到頃刻而集誰相告報　尋頭撲¶
面入袖穿裳或集眉端或沿眼眶目欲瞑而復警臂已¶
掉而猶攘　或醉醇醪因之沒溺或投熱羮遂喪其魄¶
尤忌赤頭號為景跡一有霑汚人皆不食(歐陽/公)¶
　　　蟁¶
子江浦之間生麽蟲名曰焦螟羣飛而集於蚊睫弗相觸¶
<pb:KR3k0025_WYG_100-22b>¶
也栖宿去來蚊弗覺也(列/子)蚊蟁&KR0976;膚則通宵不寐矣¶
猶鑿海涉河而使蚊負山也(莊/子)蟁䖟&KR0976;膚而性不能平¶
(淮南/子)¶
史中山靖王曰臣聞衆喣漂山聚蚊成雷(漢/書)趙炳有道¶
術章安令殺之人為立祠至今蚊蚋不能入也(後漢/書)江¶
東有吐蚊鳥夏夜吐蚊於蘆荻中(唐/史)¶
傳記秦謂之蚋楚謂之蚊(説/文)丹鳥羞白鳥(大戴/禮)齊桓公¶
謂仲父曰一物失所寡人猶為之於邑白鳥營飢而求¶
<pb:KR3k0025_WYG_100-23a>¶
飽寡人因之開翠紗之帷進蚊子焉其蚊有知禮者不¶
食公之肉而退其蚊有知足者㗱公之肉而退其蚊有¶
不知足者遂長嘘短吸而食之及其飽也腹腸為之破¶
潰公曰嗟夫民生亦猶是矣(金樓/子)吳猛小兒時在父母¶
邊臥夏時多蚊蚋而終不摇扇恐蚊蚋去已而及父母¶
(捜神/記)東方朔覆射蚊子(見射/覆類)¶
集雖得一餉樂猶如聚飛蚊(韓/文)五月中夜息飢蚊尚營¶
營但將膏血求豈覺性命輕顧己寧自愧飲人以偷生¶
<pb:KR3k0025_WYG_100-23b>¶
願為天下㡡一使夜景清(孟/郊)沉沉夏夜空堂開飛蚊伺¶
暗聲如雷嘈然倐起初駭聽殷殷若自南山來喧騰鼔¶
舞喜昏黒昧者不分聰者惑露花滴瀝月上天利嘴迎¶
人看不得我軀七尺爾如芒我孤爾衆能我傷天生有¶
時不可遏為爾設幄潜匡牀清商一來秋日曉羞爾㣲¶
形飼丹鳥(劉夢/得)¶
本朝薰簷苦煙燼燎壁疲照燭　翾翾伺昏黒稍稍出¶
壁屋填牕來若翳聚隙多可掬叢身疑䧟圍聒耳如遭¶
<pb:KR3k0025_WYG_100-24a>¶
哭猛攘欲張拳暗中甚飛鏃手足不自救其能營背腹¶
(六一/集)飽去櫻桃重飢來栁絮輕但知求旦暮休更問前¶
程(范文/正)¶
　　　蝨¶
子紀昌學射於飛衛以&KR0522;懸蝨於牖南面而望之二年¶
之後如車輪焉乃以燕角之弧孤蓬之簳射之貫蝨之¶
心而懸不絶(列/子)濡需者豕蝨是也擇疏鬛自以為廣宫¶
大囿奎蹄曲腲乳間股脚自以為安室利處不知屠者¶
<pb:KR3k0025_WYG_100-24b>¶
之一旦布草操煙火而已與豕俱焦也(莊/子)三蝨食彘相¶
與訟一蝨遇之曰奚訟三蝨曰争肥饒者一蝨曰若爾¶
不患臘之將至而烹之也乃相與聚其目而食之彘瘦¶
人乃不殺(韓/子)湯沐既具蟣蝨相弔(淮南/子)夫蝨生於我我¶
非蝨之父母蝨非我之子孫也(抱朴/子)¶
史獨不見羣蝨之處禈中逃乎深縫匿乎壞絮自以為¶
吉宅行不敢離縫動不敢出褌襠自以為得繩墨也然¶
炎丘火流焦邑滅都羣蝨處於褌中而不能出也君子¶
<pb:KR3k0025_WYG_100-25a>¶
之處域内何異乎蝨之處禈中乎(晉/書)江泌性行仁義衣¶
敝蝨多綿褁置壁上恐蝨飢死乃置衣中終身無復蝨¶
(齊/書)¶
傳記蝨齧人蟲也蟣蝨子也(説/文)馬援擊尋陽山賊上書¶
曰除其竹木譬如嬰兒頭多蟣蝨而剃之蕩蕩然蟣蝨¶
無所復依上悦因出小黄門頭有蝨者皆剃之(東觀/記)王¶
猛被縕袍而詣桓温談當世之事捫蝨而言傍若無人¶
(續隂/陽秋)趙仲讓為梁冀從事冬月坐庭中向日解壞裘捕¶
<pb:KR3k0025_WYG_100-25b>¶
蝨襄成君使推問之冀笑曰此我従事絶清高士也(風/俗)¶
(通/)¶
集危坐一時痺不得搖性復多蝨爬搔無已而當襲以¶
車服揖拜上官不可堪也(嵇/康)¶
本朝咀嚼侵膚未云已爬搔刺骨終無奈時時對客輒¶
自捫十百所除纔幾箇皮毛得氣强復活爪甲流丹¶
身暫破未能湯沐取一空且以火攻令少挫踞鑪熾炭¶
已不暇對竈張衣誠未過飄零乍若蛾赴燈驚擾端如¶
<pb:KR3k0025_WYG_100-26a>¶
蟻旋磨(王介/甫)¶
　　　蚤¶
子韓昭侯搔而痒亡一蚤求之甚急左右因取其蚤蝨¶
而殺之昭侯以此察左右不誠也(韓/子)釋大道任小技無¶
異使蟾蜍捕蚤(淮南/子)¶
傳記蚤齧人蟲也(説/文)¶
集丹鴻可殺蚤也(趙一解/擯賦)得蚤者莫不磨之齒牙為害¶
身也(曺/植)¶
<pb:KR3k0025_WYG_100-26b>¶
　¶
　¶
　¶
　¶
　¶
　¶
　¶
　記纂淵海卷一百¶
