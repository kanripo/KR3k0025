# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:34.571108
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷六十
<pb:KR3k0025_WYG_060-1a>¶
欽定四庫全書¶
　記纂淵海卷六十　　　　宋　潘自牧　撰¶
　　論議部¶
　　　事必有極¶
　四世而緦服之窮也五世祖免殺同姓也六世親屬¶
竭矣(記大/傳)¶
子君子之澤五世而斬小人之澤五世而斬(孟/子)¶
史一體炫金不及百兩一歳美衣不過數襲(通鑑宋/太祖)¶
<pb:KR3k0025_WYG_060-1b>¶
傳記烏獲舉千鈞之重行年八十而求扶持(戰國/䇿)騏驥¶
盛壯之時一日而馳千里至其衰也駑馬先之(同/上)¶
集延年不死壽何所止(楚/詞)金石終銷毁(謝恵連/秋懷詩)物壯誠¶
有衰勢雄良易極(陳子/昂集)盛色無千年(李/白)鷦鷯巢林不過¶
一枝鼯䑕飲河不過滿腹(蔡邕/表)¶
　　　事同體異¶
經池之竭矣不云自頻泉之竭矣不云自中(詩召/旻)哲夫¶
成城哲婦傾城(詩瞻/仰)為人臣之禮不顯諫三諫而不聽¶
<pb:KR3k0025_WYG_060-2a>¶
則逃之子之事親也三諫而不聽則號泣而隨之(記曲/禮下)¶
事親有隠而無犯事君有犯而無隱事師無犯無隠(同/上)¶
君子之愛人以徳細人之愛人以姑息(檀弓/上)禮之於人¶
也猶酒之有蘖也君子以厚小人以薄(禮運竝記互/見同出異趣)子¶
曰惟上智與下愚不移(語陽/貨)¶
子同室之人鬬者救之雖被髪纓冠而救之可也鄉隣¶
有鬬者被髪纓冠而往救之則惑也雖閉户可也(孟子/離婁)¶
盡其道而死者正命也桎梏死者非正命也(同上盡/心下)盜¶
<pb:KR3k0025_WYG_060-2b>¶
跖名聲若日月與舜禹俱傳然而君子不貴非禮義之¶
中也(荀不/茍)好榮惡辱好利惡害是君子小人之所同也¶
若其所以求之道則異矣(荀榮/辱)方舟而濟於河有虛船¶
來觸舟雖有褊心之人不怒有一人在其上則以惡聲¶
隨之向也不怒而今也怒向也虛而今也實(莊/子)兎走扵¶
街百人追之貪人具存人莫之非者以得兎為定分也¶
積兎滿市過不能顧非不欲兎也分定之後雖鄙不争¶
(慎子互入/事有定分)君子多聞見而心愈真小人多聞見而心愈¶
<pb:KR3k0025_WYG_060-3a>¶
偽(揚子/註)魚不畏網而畏鵜鶘復讎者不怨鏌鎁而怨其¶
人網無心而鳥有情劔無情而人有心也(劉子互見/有意無意)¶
史善人冨謂之賞滛人冨謂之殃(左襄二/十八)公甫文伯官¶
於魯病死婦人為之自殺扵房中者二八其母聞之不¶
肯哭也相室曰焉有子死而不哭者乎其母曰孔子賢¶
人也逐扵魯是人不隨今死而婦人為死者十六人若¶
是者其於長者薄而扵婦人厚故従母言之為賢母也¶
従婦言之必不免為妬婦也故其言者異則人心變矣¶
<pb:KR3k0025_WYG_060-3b>¶
(戰國䇿互入/婦人識見)道高益安勢高益危(史日/者傳)詩曰無酒酤我¶
而論語曰酤酒不食二者非相反也夫詩據承平之世¶
酒酤在官和㫖便人可以相御也論語孔子當衰亂酒¶
酤在民薄惡不誠是以疑而弗食(前漢食/貨志)張釋之為廷¶
尉天下無寃民于定國為廷尉民自以為不寃(前/漢)姚宋¶
二人毎進見上輙為之起去則為臨軒送之及李林甫¶
為相雖寵任過扵姚宋然禮遇殊卑薄矣(通/鑑)¶
傳記忠扵治世易忠扵濁世難(吕氏春秋互/見事有難易)¶
<pb:KR3k0025_WYG_060-4a>¶
集人固有一死死或重於㤗山或輕於毛羽(司馬遷報/任安書)¶
史臣責錯之父不逮趙括母何其鄙也夫趙括持必敗¶
之勢而母言扵趙王不可使將及括失律母以先見獲¶
宥晁錯用至忠之略與必敗之勢異也其父雖懼禍至¶
柰其子所籌國之大事也且使括母言之是稱明婦人¶
也使錯父言之是阻其子為忠也(李元/賔)燕昭築金臺天¶
下稱其賢殷紂作玉杯天下稱其惡盖為人與為己殊¶
也周文之囿百里時患其尚小齊宣之囿四十里時病¶
<pb:KR3k0025_WYG_060-4b>¶
其太大盖同利與専利異也(陸宣/公)¶
本朝夜光之與蒸燭互照雖均質則異焉(晏公/類要)以物與¶
人物盡而止以法活人法行無窮(東坡乞免/五谷劄子)南面之君¶
雖清逺閒放如鶴者猶不得好好之則亡其國而山林¶
遁世之士雖荒惑敗亂如酒者不能為害(東坡鶴/亭記)古人¶
謂鵰鶚百鳥望而畏之鸞鳯百鳥望而愛之其服則一¶
其品相逺(同/上)¶
　　　事各有體¶
<pb:KR3k0025_WYG_060-5a>¶
經見同等不起上客起(禮曲/禮下)外事以剛日内事以柔日¶
(記曲/禮下)婦人不立乗(同/上)國君下齊牛式宗廟大夫士下公¶
門式路馬　臨䘮則必有哀色執紼不笑臨樂不歎介¶
胄則有不可犯之色　帷薄之外不趨堂上不趨執玉¶
不趨堂上接武堂下布武室中不翔　主佩倚則臣佩¶
垂主佩垂則臣佩委　居䘮不言樂祭事不言凶公庭¶
不言婦女(曲禮/下)君扵士不答拜也非其臣則答拜之大¶
夫扵其臣雖賤必答拜之　大夫私行出疆必請反必¶
<pb:KR3k0025_WYG_060-5b>¶
有獻士私行出疆必請反必告　在官言官在府言府¶
在庫言庫在朝言朝言不及犬馬　在朝言禮　問¶
天子之年對曰聞之始服衣若干尺矣問國君之年長¶
曰能從宗廟社稷之事矣問大夫之子長曰能御矣問¶
士之子長曰能典謁矣問庶人之子長曰能負薪矣問¶
國君之富數地以對山澤之所出問大夫之富曰有宰¶
食力祭器衣服不假問士之富以車數對問庶人之富¶
數畜以對(並同/上)死者北首生者南鄉(禮/運)邇臣守和宰正¶
<pb:KR3k0025_WYG_060-6a>¶
百官大臣慮四方(表/記)母親而不尊父尊而不親(同/上)女子¶
哭泣悲哀撃胷傷心男子哭泣悲哀稽顙觸地無容(問/䘮)¶
君子太牢而祭謂之禮匹士太牢而祭謂之攘(禮器攘/盜竊也)¶
士扵大夫不承賀下大夫扵上大夫承賀(玉/藻)同姓従宗¶
合族屬異姓主名治際㑹名著而男女有别(異姓謂來嫁/者也主於母)¶
(與婦之名耳際㑹昏禮交接之㑹也著/明也母婦之名不明則人倫亂也大傳)樂者為同禮者¶
為異同則相親異則相敬(樂/記)武車不式介者不拜(少/儀)賔¶
客主恭祭祀主敬䘮事主哀㑹同主詡軍旅思險隠情¶
<pb:KR3k0025_WYG_060-6b>¶
以虞(同/上)門内之治㤙揜義門外之治義揜恩(聘/義)¶
子父子主恩君臣主敬(孟公孫/丑上)事生飾歡祭祀飾敬(荀/子)¶
不聰不明不能為王不瞽不聾不能為公(慎/子)道猶金石¶
一調不更事猶琴瑟每終改調(淮南/子)家老異飯而食殊¶
器而享子婦跣而上堂跪而斟羮非不費也然而不可¶
省者為其害義也(同/上)¶
史雖有文母之徳必繋扵子(東漢杜/鄴傳)夫委大臣以大體¶
責小臣以小事為治之道也(通鑑唐/憲宗)文舞用功成慶善¶
<pb:KR3k0025_WYG_060-7a>¶
之樂武舞用神功破陣之樂(同上唐/髙宗)杜黄裳曰明主勞¶
扵求賢而逸扵任人此虞舜所以能無為而治者也至¶
於簿書獄訟煩細之事各有司存非人主所宜親也昔¶
秦始皇以衡石程書魏明帝自按行尚書事隋文帝衛¶
士傳飱皆無補扵當時取譏扵後來其耳目形神非不¶
勤且勞也所務非其道也(唐憲宗/並同上)¶
集家須男子繼國合大夫憂(張承吉/文集)¶
本朝元祐初起文潞公以平章軍國重事召程正叔為¶
<pb:KR3k0025_WYG_060-7b>¶
崇政殿說書正叔以師道自居每侍上講色甚莊繼以¶
諷諫潞公時年九十對上恭甚進士唱名侍立終日或¶
問正叔正叔曰潞公三朝大臣事幼主不得不恭吾以¶
布衣為上師傅其敢不自重吾與潞公所以不同也(聞/見)¶
(録/)¶
　　　操約馭詳¶
經若網在綱有條而不紊(書盤/庚)居敬行簡以臨其民(語/雍)¶
(也/)故敬其父則子恱敬其兄則弟悅敬其君則臣悅敬¶
<pb:KR3k0025_WYG_060-8a>¶
一人而千萬人悅所敬者寡而悅者衆此之謂要道也¶
(孝/經)統之有宗㑹之有元故繁而不亂衆而不惑(易略/例)夫¶
衆不能治衆治衆者至寡者也夫動不能制動制天下¶
之動者貞夫一者也　自統而尋之物雖衆則知可以¶
執一御也由本以觀之義雖博則知可以一名舉也¶
處璇璣以觀天運則天地之動未足怪也據㑹要以觀¶
方來則六合輻輳未足多也　少者多之所貴也寡者¶
衆之所宗也　約以存博簡以濟衆(並同/上)¶
<pb:KR3k0025_WYG_060-8b>¶
子守約而施博者善道也(孟/子)總天下之要治海内之衆¶
若使一人故操彌約而事彌大五寸之矩盡天下之方¶
故君子不下堂而海内之情舉積諸此者則操術然也¶
(荀不/茍)欲觀千歲則審今日欲知億萬則審一二故曰以¶
近知逺以一知萬以㣲知明(荀非/相)舉其綱則衆目張¶
若挈裘領順者不可勝數(並荀/子)事欲鮮者執柄持術得¶
要以應衆執約以治廣處靜持中運於璇璣以一合萬¶
若合符者也(淮南子/王術訓)十圍之木持千鈞之屋五寸之鍵¶
<pb:KR3k0025_WYG_060-9a>¶
以制開闔豈其材之巨小足哉所居要也(淮南/子)天下為¶
大治之在道四海為逺治之在心(揚孝/至)茍得其要則八¶
極之外如在指掌百代之逺有若同時不必在乎庭宇¶
之左右瞻視之所及然後知之也(抱樸子/對俗)舉一綱衆目¶
張(文中/子)¶
史石稱丈量徑而寡失(西漢枚乗傳互/見事有簡徑)探端以知緒(前/漢)¶
善為政者綱舉而目踈(晉書劉/頌傳)聖王不徧窺望而視已¶
明不殫傾耳而聽已聰(通鑑漢/宣紀)執要而委務扵下(晉/書)¶
<pb:KR3k0025_WYG_060-9b>¶
集統扵一而應扵萬(韓/文)聖人篤近而舉逺(同上/原人)委羣材¶
㑹衆工或執斧斤或執刀鋸皆環立嚮之梓人左持引¶
右執杖而中處焉量棟宇之任視木之能舉揮其杖曰¶
斧彼執斧者奔而右顧指曰鋸彼執鋸者趨而左俄而¶
斤者斷刀者削皆視其色俟其言莫敢自斲者其不勝¶
任者怒而退之亦莫敢愠焉畫宫扵堵盈尺而曲盡其¶
制計其毫釐而搆其大厦無進退焉既成書于上棟曰¶
某年某月某日某建則其姓字也凡執用之工不在列¶
<pb:KR3k0025_WYG_060-10a>¶
余圜視大駭然後知其術之工大矣繼而嘆曰彼將捨¶
其手藝専其心智而能知體要者歟吾聞勞心者役人¶
勞力者役扵人彼其勞心者歟能者用而智者謀彼其¶
智者歟是足為佐天子相天下法矣彼佐天子相天下¶
者舉而加焉指而使焉條其綱紀而盈縮焉齊其法制¶
而整頓焉猶梓人之有規矩繩墨以定制也擇天下之¶
士使稱其職居天下之人使安其業視都知野視野知¶
國視國知天下其逺邇細大可手據其圗而究焉猶梓¶
<pb:KR3k0025_WYG_060-10b>¶
人畫宫于堵而績于成也能者進而用之使無所徳不¶
能者退而休之亦莫敢愠不衒能不矜名不親小勞不¶
侵衆官日與天下之英材討論其大經猶梓人之善運¶
衆工而不伐藝也夫然後相道得而萬國理矣相道既¶
得萬國既理天下舉首而望曰吾相之功也後之人循¶
跡而慕曰彼相之才也士或談殷周之理者曰伊傅周¶
召其百執事之勤勞而不得紀焉猶梓人自名其功而¶
執用者不列也大哉相乎通是道者所謂相而已矣(柳/文)¶
<pb:KR3k0025_WYG_060-11a>¶
(梓人/傳)¶
　　　端本澄源¶
經言出乎身加乎民行發乎邇見乎逺(易繫/辭)爾身克正¶
罔敢不正民心罔中惟爾之中(書君/牙)刑于寡妻至于兄¶
弟以御于家邦(詩思/齊)爾之逺矣民胥然矣爾之教矣民¶
胥傚矣(角/弓)民以君為心君以民為體心莊則體舒心肅¶
則容敬(記緇/衣)政者正也君為政則百姓従政矣君之所¶
為百姓之所従也(哀公/問)古之欲明明徳扵天下者先治¶
<pb:KR3k0025_WYG_060-11b>¶
其國欲治其國者先齊其家欲齊其家者先修其身欲¶
修其身者先正其心欲正其心者先誠其意(大/學)自天子¶
以至扵庻人壹是皆以修身為本其本亂而末治者否¶
矣(大學/並記)政者正也子帥以正孰敢不正(語顔/淵)季康子患¶
盜問扵孔子孔子對曰茍子之不欲雖賞之不竊　季¶
康子問政扵孔子孔子對曰子為政焉用殺子欲善而¶
民善矣君子之徳風小人之德草草上之風必偃(並顔/淵)¶
其身正不令而行其身不正雖令不従(子/路)茍正其身矣¶
<pb:KR3k0025_WYG_060-12a>¶
扵從政乎何有不能正其身如正人何(同上/並語)¶
子天下之本在國國之本在家家之本在身(孟離/婁上)其身¶
正而天下歸之(同/上)君子之守修其身而天下平(盡心/下)身¶
不行道不行扵妻子使人不以道不能行扵妻子(同上/並孟)¶
我無為而民自化我無事而民自富我好靜而民自正¶
我無欲而民自樸(老/子)聞修身未聞修國也君者儀也儀¶
正則景正君者槃也槃圓而水圎君者盂也盂方而水¶
方(荀君/道)君子者治之源也君子養源源清則流清源濁¶
<pb:KR3k0025_WYG_060-12b>¶
則流濁(同/上)上者下之本也上宣明則下治辯矣上端誠¶
則下愿慤矣上公正則下易直矣(荀子/正論)¶
史法令者治之具而非制治清濁之源也(史酷吏/傳序)罔宻¶
而姦不塞刑煩而民愈嫚必世而未仁百年而不勝殘¶
誠以禮樂闕而刑不正也冝思所以清源正本之論(前/漢)¶
(刑法/志)管子曰先王端本肇末(國語/齊)春秋謂一為元者示¶
大始而欲正本也為人君者正心以正朝廷正朝廷以¶
正百官正百官以正萬民正萬民以正四方(前董仲/舒傳)易¶
<pb:KR3k0025_WYG_060-13a>¶
曰正其本萬物理(同上杜/欽傳)失之末流求之本源(後漢陳/忠傳)¶
表曲者影必邪源清者流必潔猶扣木本百枝皆動也¶
(同上李/固傳)本立道生風行草従澄其源者流清溷其本者¶
末濁(同上郎/顗傳)治水不自其源末流彌増其廣矣(通鑑漢/盧植)¶
志正則衆邪不生心靜則衆事不躁思慮審定則教令¶
不煩(三國/志)萬目不張舉其綱衆毛不整齊其領(通鑑魏/明紀)¶
荀勉曰省吏不如省官省官不如省事省事不如清心¶
(同上晉/武紀)潔其流者清其源理其末者正其本(北史袁/翻傳)禍¶
<pb:KR3k0025_WYG_060-13b>¶
之所來皆生扵利茍不求利禍従何生(通鑑梁/高祖)上曰君¶
源也臣流也濁其源而求其流之清不可得矣君自為¶
詐何以責臣下之直乎(同上唐/太宗)夫家給人足而無瑞不¶
害為堯舜百姓怨愁而多瑞不害為桀紂(同/上)上謂魏徴¶
曰為官擇人不可造次用一君子則君子皆至用一小¶
人則小人競進矣(同/上)求木之長者必固其根本欲流之¶
逺者必浚其泉源(舊唐書/魏徴傳)陸象先嘗謂人曰天下本無¶
事但庸人擾之爾茍清其源何憂不治(通/鑑)天下本無事¶
<pb:KR3k0025_WYG_060-14a>¶
庸人擾之煩耳第澄其源何憂不簡邪(唐陸象/先傳)上嘗問¶
裴垍為理之要何先對曰先正其心(通鑑唐/憲宗)¶
集爾形信直影亦不曲爾聲信清響亦不濁(晉裴頠女/史箴互入)¶
(影響/相應)養其根而俟其實加其膏而希其光根之茂者其¶
實遂膏之沃者其光曄(韓文答/李翊書)澄其源而流其清(韓/文)¶
本朝莫若修其本以勝之昔戰國之時楊墨交亂孟子¶
患之而専言仁義之說仁義之說勝則楊墨之學廢漢¶
之時百家並興董生患之而退修孔子之道孔氏之道¶
<pb:KR3k0025_WYG_060-14b>¶
明則百家自息此所謂修其本以勝之之效也(歐文/本論)¶
　　　隂驅黙化¶
經小人革面順以従君也(易/)四方風動(書大/禹謨)爾惟風下¶
民惟草(君/陳)爾身克正罔敢弗正(同/上)翩彼飛鴞集於泮林¶
食我桑椹懷我好音(詩泮/水)子曰長民者衣服不貳從容¶
有常以濟其民則民徳一(記緇/衣)爾之教矣民胥效矣(角/弓)¶
君子不賞而民勸不怒而民威扵鈇鉞(中/庸)徳煇動乎内¶
而民莫不承聽理發乎外而衆莫不承順(祭/義)好賢如緇¶
<pb:KR3k0025_WYG_060-15a>¶
衣惡惡如巷伯則爵不凟而民作愿刑不試而民咸服(記/)¶
上好仁則下之為仁争先人(同/上)君子有徽猷小人與屬¶
(詩角/弓)一家仁一國興仁一家讓一國興讓一人貪戾一¶
國作亂其機如此(大/學)君子篤扵親則民興扵仁故舊不¶
遺則民不偷(語泰/伯)動容貎斯逺暴慢矣正顔色斯近信¶
矣出辭氣斯逺鄙倍矣(同/上)茍子之不欲雖賞之不竊(顔/淵)¶
子欲善而民善矣君子之德風小人之徳草草上之風¶
必偃(同/上)其身正不令而行(子/路)天何言哉四時行焉百物¶
<pb:KR3k0025_WYG_060-15b>¶
生焉(陽貨/並語)君子之教以孝也非家至而日見之也(孝/經)¶
子文武興則民好善(孟告/子上)孔子為中都宰路不拾遺器¶
不彫偽(家/語)有大人者正已而物正者也(孟盡/心上)孔子為政¶
魯沈猶氏不敢朝飲其羊公慎氏出其妻(淫不/制)慎潰氏¶
越境而走(奢/侈)鬻牛馬者不飾價賣羔豚者不加飾(家/語)虞¶
芮二國争田而訟連年不决乃相謂曰西伯仁人也盍¶
往質之入其境則耕者讓畔行者讓路入其朝士讓于¶
大夫大夫讓于卿虞芮之君曰嘻吾儕小人也不可以¶
<pb:KR3k0025_WYG_060-16a>¶
入君子之朝遂自相與而退咸以所争之田為閒田(家/語)¶
孔子遭厄扵陳蔡之間子路彈琴而歌孔子和之曲三¶
終旅人解甲而罷(家/語)孔子曰天下有道盜其先變乎(荀/子)¶
君子為國張其綱紀謹其教化導之以仁則下不相賊¶
蒞之以廉則下不相盜臨之以正則下不相詐修之以¶
禮義則下多徳讓(同/上)夷恵變貪革薄千載聞之猶有感¶
激(孟子/注)南郭順子正容以悟物使人之意也消(莊/子)市南¶
冝僚弄丸兩家之難解孫叔敖秉羽而郢人投兵(同/上)子¶
<pb:KR3k0025_WYG_060-16b>¶
罕不利寳玉而争券契者愧矣務光不汙扵世而貪利¶
偷生者愧矣(淮南子/精神訓)昔舜耕扵歴山期年而田者争處¶
墝埆以封壤肥饒相讓釣扵河濱期年而漁者争處湍¶
瀬以曲隈深潭相予當此之時口不設言手不指麾執¶
𤣥徳扵心而化馳若神使舜無其徳雖口辯而户說之¶
不能化一人(淮南子/原道訓)速哉七十子之肖仲尼也(揚/子)孔子¶
用扵魯齊人歸其侵疆(同/上)¶
史范宣子讓其下皆讓欒黶為汰不敢違也(左/)一人刑¶
<pb:KR3k0025_WYG_060-17a>¶
善百姓休和　士㑹將中軍晉國之盜逃奔扵秦(左/)孔¶
父正色而立扵朝則人莫敢過而致難扵君者(公羊/傳)孔¶
子行乎季孫三月不違曰家不藏甲邑無百雉之城扵¶
是叔敖帥師堕郈季孫仲孫帥師堕費(同/上)舜耕歴山歴¶
山之人皆讓畔漁雷澤雷澤之人皆讓居(史記五/帝紀)西伯¶
行善虞芮之人有獄不能决如周入界耕者讓畔民俗¶
皆讓長虞芮之人未見西伯皆慚相謂曰吾所争周人¶
所恥何往為祗取辱耳遂還俱讓而去(史周/紀)孔子與聞¶
<pb:KR3k0025_WYG_060-17b>¶
國政三月粥羔豚者弗飾價男女行者别扵塗塗不拾¶
遺四方之客至乎邑者不求有司(史孔子/世家)儉節仁義之¶
人立扵朝則荒肆之樂輟矣諫說論理之臣間扵側則¶
流漫之志詘矣烈士死節之行顯扵世則淫康之虞廢¶
矣(史李/斯傳)萬石君子孫有過不誚讓為便坐對案不食諸¶
子相責因長跪肉袒固謝罪改之(前漢同上互/入示人以意)吳王詐¶
病不朝賜以几杖張武等受賂金錢覺更加賞賜以愧¶
其心(通鑑漢/文紀)上設禮義㢘恥以遇其臣而臣不以節行¶
<pb:KR3k0025_WYG_060-18a>¶
報其上者則非人類也故化成俗定則為人臣者主耳¶
忘身國耳忘家公耳忘私利不茍就害不茍去唯義所¶
在上之化也(前漢賈/誼傳)韓延壽守馮翊民有昆弟訟田延¶
壽閉閣思過扵是訟者宗族相責此兩昆弟深自愧皆¶
自髠肉袒謝願以田相移終死不敢争後民莫敢以辭¶
訟自言者(前漢同上/互見政事)山有猛獸藜藿為之不採國有忠¶
臣奸邪為之不起(前漢盖/寛饒傳)宋均為九江太守虎相與東¶
渡江(後漢/同上)孟嘗遷合浦太守去珠復還(同/上)王烈所居市¶
<pb:KR3k0025_WYG_060-18b>¶
無二價(東/漢)前在江陵反風㓕火後守𢎞農虎北渡河(劉/昆)¶
(傳/)諸有争訟曲直將質之扵王烈或至塗而反或望廬¶
而還　黄憲言論風㫖無所傳聞然士君子見之靡不¶
服深逺去鄙吝(同/上)譬如靈蓍在林林無毒草威鳯在野¶
野集仁禽(許邵/傳)舜歌南風不下堂而天下治(步隲/傳)涉其¶
門者貪夫反㢘懦夫立志(晉羊/祜傳)天下改目暴貪斂手(北/史)¶
(李彪/傳)徐有功為蒲州司法以寛為治不施敲扑吏相約¶
有犯徐司法杖者衆共斥之迨官滿不杖一人職事亦¶
<pb:KR3k0025_WYG_060-19a>¶
修(通鑑唐/武后)陸贄秉筆内翰&KR1536;狡向風懦夫増氣(唐書/同上)汲¶
黯在朝淮南寢謀干木處魏諸侯息兵一士止百萬之¶
師一賢制千里之難(裴度/傳)楊綰始輔政中丞崔寛本豪¶
俊城南别墅池觀堂阜為當時第一即日遣人毁之京¶
兆尹黎幹出入従騶百數省損纔留十餘騎郭子儀邠¶
州行營方大㑹除書至音樂散五之四他聞風靡然自¶
化者不可勝紀(同上/賛)綰以徳服人而人自化(同/上)毛玠以¶
清徳為魏尚書而人不敢鮮衣美食(李程/傳)魯秉周禮齊¶
<pb:KR3k0025_WYG_060-19b>¶
不加兵(于休/烈傳)陽公在朝四方聞風貪冒茍進邪薄之夫¶
沮其志雖㣲師尹之位而人實瞻望焉(同/上)至潮與鱷魚¶
約數日水涸西徙潮無鱷魚患(韓/愈)楚有昭王井傳言汲¶
者死行人雖渇困不敢視韓朝宗移書諭神自是亡恙¶
(唐/書)冀缺以禮遜升而晉人知禮文翁以經術教而蜀士¶
多儒(唐薛/登傳)可使繁暑坐變清凉(五代史郭/崇韜傳)¶
傳記陳寔在鄉閭平心率物有盜夜入其室止扵梁上¶
寔命子孫訓之曰不善之人未必本不慈習與性成如¶
<pb:KR3k0025_WYG_060-20a>¶
梁上君子是也盜驚自投地寔徐譬之曰視君狀貎不¶
似惡人冝深克己反善然當由貧今遺絹二疋自是一¶
縣無復盜竊(東觀/漢紀)程普頗以年長侮周瑜瑜折節下之¶
不與計普後自敬而親重之告人曰吾與周公瑾交若¶
飲醇醪不覺自醉(江表/傳)宓子賤為單父宰鳴琴不下堂¶
而單父自治(吕氏/春秋)子産相鄭桃李之垂扵街者莫之援¶
也(同/上)楚昭王與吳人戰楚軍敗走履决背而行三十步¶
復取之左右問曰王何惜一踦履乎王曰楚國雖貧豈¶
<pb:KR3k0025_WYG_060-20b>¶
愛一踦履哉惡與偕出弗與偕反也自是之後楚國之¶
俗無相棄者(賈誼/新書)人問郭文曰虎狼害人先生獨不畏¶
乎文曰人無害獸心獸亦不害人耳(髙士/傳)孔子居相位¶
相魯三月不令而行不禁而止沛若時雨之灌萬物莫¶
不興起(鹽鐵/論)¶
集不言之化若門到户說矣(齊竟陵/王行狀)鄰國有媮衣食帶¶
刀劍椎埋胠篋之類鬬雞走狗之豪莫不靡下風馴雅¶
素(陳子/昂集)懷梟䲭以好音消祲沴為和氣(陸宣/公文)魯有泮林¶
<pb:KR3k0025_WYG_060-21a>¶
鳥革其音(劉賓/客集)自従郤縠為元帥大將歸來盡把書(同/上)¶
鸞鳯一鳴蜩螗革音(同/上)始知聽韶濩可使心和平(白侍/郎)¶
令修扵庭户數月之間而人自得扵湖山千里之外(唐/文)¶
(粹/記)陽城居扵晉之鄙晉之鄙人薫其徳而善良者幾千¶
人(韓文諌/臣論)柳侯為州不鄙夷其民動以禮法三年民各¶
自矜奮曰兹土雖逺京師吾等亦天民今天幸恵仁侯¶
若不化服我則非人扵是老少相教語莫違侯令凡有¶
所為扵其鄉閭及扵其家皆曰吾侯聞之得無不可扵¶
<pb:KR3k0025_WYG_060-21b>¶
意否莫不忖度而後従事凡令之期民勸趨之無有後¶
先必以其時(韓文柳州/羅池廟碑)䑕無夜動梟變好音(柳/文)¶
本朝渡海鯨波息登山豹霧消(楊文/公集)凛凛乎其若處女¶
之在閨也兢兢乎其若懷千金之璧而行也夫是以不¶
仁者不敢至其墻不義者不敢過其門(東坡宻翊/謝上表)環堵¶
蕭然而妻子奴婢皆有自得之色(東坡方/山子傳)退居扵洛往¶
來陜郊陜洛間皆化其徳尊其學法其儉有不善曰君¶
實得無知之乎(東坡司/馬行狀)使人之意消不善無由萌(東坡/詩)¶
<pb:KR3k0025_WYG_060-22a>¶
以衛武之年踐吕尚之位安然無作則功名自隆黙然¶
無言則卿尹自化當以至靜之徳坐鎮羣動之樞(蘇子/由文)¶
(彦博乞致仕不允/批答互見老成)¶
　　　兼收並蓄¶
經翕受敷施(書臯/陶謨)¶
子山不辭土石故能成其大(管/子)工之制木也大者以為¶
舟航柱梁小者以為檝楔脩者以為榱櫚短者以為侏¶
儒枅櫨無大小脩短皆得其所宜(同上互見/随材器使)以天下為¶
<pb:KR3k0025_WYG_060-22b>¶
之籠則雀無所逃(莊子庚/桑楚)良匠提斤斧造山林棟梁阿¶
衡之材櫨柱楣椽之樸森然陳扵目前大厦之器具矣¶
(孫/子)張天下以為籠因江海以為罟又何亡魚失鳥之有¶
乎(淮南/子)¶
史雖有絲麻無棄菅蒯雖有姜姬無棄蕉萃(左成/九年)匠之¶
用木也取其所長棄其所短故杞梓連抱而有數尺之¶
朽良工不棄(通鑑/周紀)狗盜雞鳴孟嘗列此二人扵賓客賓¶
客盡羞及有秦難卒此二人㧞之(史孟嘗君傳互/見因事見人)太山¶
<pb:KR3k0025_WYG_060-23a>¶
不遜土壤故能成其大河海不擇細流故能就其深(史/李)¶
(斯/傳)譬諸材木洪纎曲直各有所施(晉書阮/咸傳)陶侃為征西¶
大將軍荆州刺史時造船木屑及竹頭悉令舉掌之咸¶
不解後正㑹積雪始晴㕔事餘雪猶濕以屑布地及桓¶
温伐蜀以侃所貯竹頭作釘裝船其綜理㣲宻皆此類¶
也(晉書互入/㣲有小補)若榱椽梁柱以成大室戴負偃植各安所¶
施而無遺材(唐劉𢎞基賛互/入隨材器使)元行沖謂狄仁傑曰凡為¶
家者必有儲蓄脯醢以適口参术以攻疾竊計明公之¶
<pb:KR3k0025_WYG_060-23b>¶
門珍味多矣請備藥物之末仁傑曰君正吾藥籠中之¶
物何可一日無也(通鑑唐紀/互見自薦)¶
集頓彌天之網收萬仭之魚量之以谿谷數之以陔兆¶
何其壮乎(應璩報/季然書)葑菲不以下體而不採故英華靡遺¶
芻蕘不以賤品而不詢故幽隱必達(陸宣/公文)水之細者河¶
海假其深材之短者棟梁資其峻(唐文粹互見/細㣲有補)夫大木¶
為杗細木為桷欂櫨侏儒椳闑扂楔各得其冝以成屋¶
室者匠氏之功也玉札丹砂赤箭青芝牛溲馬勃敗鼓¶
<pb:KR3k0025_WYG_060-24a>¶
之皮俱收並蓄待用無遺者醫師之良也登眀選公雜¶
進巧拙紆餘為姸卓犖為傑較短量長惟器是適者宰¶
相之方也(韓文進學解互/入隨材器使)丞相方築太平之基架羣材¶
立清廟(陸魯/望)占小善者率以録名一藝者無不庸(韓/文)大¶
匠無棄材尋尺各有施况當營都邑把梓用不疑(韓集/互見)¶
(隨材/器使)㑹結彌天網盡取一無遺(元稹/集)尺寸之材無所棄¶
(元㣲/之集)銖銅寸鐵罔有孑遺(白樂/天集)曲輪直桷各適於用(皇/甫)¶
(湜/)常思掄羣才以為國家治譬如匠見木礙眼皆不棄¶
<pb:KR3k0025_WYG_060-24b>¶
楣橛與棟梁施之皆有位忽然豎眀堂一揮立能致(杜/牧)¶
(之/集)若以科第之徒浮華輕薄不可任以為治則國朝自¶
房杜以降有大功立大節率多科第人也若以子弟生¶
於膏粱不知理道不可與美名而得美任則自堯以降¶
聖人率多子弟(杜牧/之集)¶
本朝古者至治之世自瞽矇昏瞶侏儒籧篨戚施之人¶
上所以使者皆各盡其材(臨川/集)㧞十覬五人之用累百¶
求一鶚之精(欒城/詩)吾聞調羮鼎異味及粉槿豈其供王¶
<pb:KR3k0025_WYG_060-25a>¶
羞而棄㑹稽筍(山谷/詩)¶
　　　貞不可㓕¶
經不曰堅乎磨而不磷不曰白乎𣵀而不緇(語陽/貨)¶
子有人扵此藏十鎰之金雖行貨而食人謂之富矣(荀/子)¶
(互見不/受麄)鍾山之玉炊以爐炭三日三夜其色不變(淮南/子)¶
琬琰之玉在汙泥之中雖亷者不釋也美之所在雖汙¶
辱世不能賤(同/上)荆山之玉潛光荆石之中雖有千仭之¶
土不能掩其光(抱樸/子)丹可磨而不可奪其色蘭可燔而¶
<pb:KR3k0025_WYG_060-25b>¶
不可滅其馨玉可碎而不可改其白金可銷而不可易¶
其剛(劉/子)¶
史如日月之食焉何損扵明(左宣十/二年)自漢鑄五銖至宋¶
文帝歴五百餘年制度世有廢興而不變五銖者明其¶
輕重可法得貨之冝故也(通鑑齊/太祖)白玉投泥豈能相汙¶
(北史穆/弼傳)崔沔舉賢良高第不中者痛訾之武后勅有司¶
覆試沔對益工遂為第一(唐/書)干將雖折不改其光(舊唐/書楊)¶
(於/陵)¶
<pb:KR3k0025_WYG_060-26a>¶
傳記周有砥石宋有結緑梁有縣黎楚有和璞此四寳¶
者工之所失也而為天下名器(戰國/䇿)石可破也而不可¶
奪其堅(吕氏/春秋)良珠度寸雖有百仭之水不能掩其輝(韓/詩)¶
(外/傳)夫良玉徑尺雖千仭之土不能掩其光明珠度寸雖¶
有函丈之石不能戢其曜(虞&KR0008;佑/高士傳)¶
集毛嬙西施善毁者不能蔽其好(選四子/講徳論)薰臭猶芳(選/連)¶
(珠/)珠碎無土色玉墜無瓦聲劍折有寸利鏡破有片明¶
(元稹/集)持謝衆人口銷盡猶是金(同/上)神劔土不蝕異布火¶
<pb:KR3k0025_WYG_060-26b>¶
不燋(元㣲/之集)金可鎔不可使為汙腐水可濁不可使為塵¶
糞(元次山互/見有定力)白玉雖塵垢拂拭還光輝(韋應/物集)沉璜瘞珮¶
兮孰幽而不光荃蕙蔽匿兮胡久而不芳(柳弔屈/原文)天下¶
英雄氣千秋尚凜然(劉賔/客)珠非塵可昏(同/上)把梓植扵深¶
林人雖不知不妨其為天下之材也(歐陽/詹文)劔雖埋而氣¶
在(白樂/天)不有百鍊火孰知寸金精(孟東/野)鏡破不改光蘭¶
死不改香(同/上)擣麝成塵香不㓕抛蓮作寸絲難絶(杜牧/之)¶
照乗之珍難晦符彩(唐文/粹)譬諸日月雖終古常見而光¶
<pb:KR3k0025_WYG_060-27a>¶
景常新此所以為靈物也(同/上)日月晦而更明隨和幽而¶
不昧夫豫章珠璣鏌鎁毛嬙終不慮隠之櫝之橈之椎¶
之之為患而擁腫礫石鉛鈍宿瘤之排蔽但發有疾徐¶
耳(同/上)君不見昆吾鐵冶飛炎煙紅光紫氣俱赫然良工¶
鍜鍊凡幾年鑄作寳劍名龍泉何言中路遭棄捐零落¶
飄淪古獄邊雖復埋沉無所用猶能夜夜氣衝天(郭元/振寳)¶
(劔/歌)¶
本朝譬如埋金玉不耗精與英(歐公/集)三光萬古不磨滅¶
<pb:KR3k0025_WYG_060-27b>¶
(同/上)孔孟困一生毁逐遭百端後世茍不公至今無聖賢¶
所以忠義士恃此死不難(同/上)斯文金玉也棄擲埋没糞¶
土不能消蝕其見遺于一時必有收而寳之于後世者¶
雖其埋没而未出其精氣光怪已能常自發見而物亦¶
不能掩也故方其擯斥摧挫流離窮厄之時文章已自¶
行于天下雖其怨家讐人及嘗能出力而擠之死至其¶
文章則不能少毁而揜蔽之也(歐公蘇氏/文集序)金百鍊以為¶
鑑而萬物不能遁其形及為物蝕而蔽其光頑然無異¶
<pb:KR3k0025_WYG_060-28a>¶
乎瓦甓然而一遇良工加之藥磨而瑩之則可以見肝¶
膽而數毛髪盖其可昏者光不可昏者性(歐公祭劉/給事文)軒¶
昂磊落突兀峥嶸而埋藏扵地下者意其不化為朽壤¶
而為金玉之精不然生長松之千尺産靈芝而九莖(歐/公)¶
(祭石曼/卿文)故曰久而無弊者道隱而終顯者誠(歐公漢郎/中干君碑)¶
又知物貴久至寳見百鍊(歐公/集)黑月在濁水何嘗不清¶
眀(東坡/詩)骨可朽爛心難窮(同/上)百鍊竟不變(欒城/集)靈珠在¶
泥沙光景不可昏(臨川/集)刼火洞然不燼惟玉(楊中立弔/劉安世文)¶
<pb:KR3k0025_WYG_060-28b>¶
金百死而不化(陳瓘/文)經百煉而火自銷金不亡是真金¶
也(鳴道安正忘/筌集師篇)¶
　　　假不可掩¶
子强哭者雖疾不哀强歡者雖笑不樂(淮南/子)羊質而虎¶
皮見草而說見豺而戰忘其皮之虎也(揚/子)¶
史陸展染白髮欲以媚側室𣵀緇不解久星星行復出¶
(南史謝/靈運傳)¶
傳記楊炯常呼朝士為麒麟楦或問之曰今假弄麒麟¶
<pb:KR3k0025_WYG_060-29a>¶
者修飾其形覆之驢上宛然異物及去其皮還是驢耳¶
(朝野/僉載)¶
集草螢有耀終非火荷露雖圎豈是珠(白樂/天)黔無驢有¶
好事者船載以入至則無可用放之山下虎見之龐然¶
大物也以為神蔽林間窺之稍出近之愸愸然莫相知¶
他日驢一鳴虎大駭退遁以為且噬已也甚恐然往來¶
視之竟無異能者益習其聲又出近前後終不敢搏稍¶
近益狎蕩倚衝冒驢不勝怒蹄之虎因喜計之曰技止¶
<pb:KR3k0025_WYG_060-29b>¶
此耳因跳踉大闞斷其喉盡其肉而去(柳/文)¶
本朝如翦綵為花花則無不似只是無他造化不可及¶
處(明道二/程語録)¶
　　　識真者罕¶
子大聲不入扵里耳折楊黄華則嗑然而笑(莊/子)¶
史直道而行多讐少與(西漢盖/寛饒傳)¶
傳記客有歌扵郢中者其始曰下里巴人國中屬而和¶
者數千人其為陽陵採薇國中屬而和者數百人其為¶
<pb:KR3k0025_WYG_060-30a>¶
陽春白雪國中屬而和者不過數人是其曲彌髙者其¶
和彌寡(劉向/新序)¶
集誰憐松桂性競愛桃李隂(韓/集)齎財入市賣貴者怕難¶
售(同/上)世有伯樂然後有千里馬千里馬常有而伯樂不¶
常有故雖有名馬祗辱扵奴𨽻之手駢死扵槽櫪之間¶
不以千里稱也(同/上)¶
本朝時無鍾期誰識高山之意人非季札豈知治世之¶
音(歐公謝泗倅向/都官示詩啟)折楊黄華笑者多陽春白雪和者少¶
<pb:KR3k0025_WYG_060-30b>¶
知音四海無幾人况乃區區郢中小(臨川/集)才大占難用¶
論高常近迂(坡/詩)¶
　　　先於自治¶
經夙夜强學以待問懷忠信以待舉力行以待取(記儒/行)¶
欲治其國者先齊其家欲齊其家者先修其身欲修其¶
身者先正其心欲正其心者先誠其意(大/學)冝其家人而¶
後可以教國人(同/上)恭近扵禮逺恥辱也(語學/而)君子所貴¶
乎道者三動容貎斯逺暴慢矣正顔色斯近信矣出辭¶
<pb:KR3k0025_WYG_060-31a>¶
氣斯逺鄙倍矣(泰/伯)工欲善其事必先利其器(衛靈/公)¶
子先立乎其大者則其小者弗能奪也(孟告/子下)大人者正¶
已而物正者也(孟/子)周于利者凶年不能殺周于徳者邪¶
世不能亂(同/上)寄汲莫若鑿井(淮南/子)臨河欲魚不如退而¶
織網(文/子)人必其自愛也然後人愛諸人必其自敬也然¶
後人敬諸(揚吾/子)大器者其猶規矩凖繩乎先自治而後¶
治人(揚先/知)¶
史臧武仲曰在上位者洒濯其心壹以待人軌度其信¶
<pb:KR3k0025_WYG_060-31b>¶
而後可以治人(左襄二/十一年)譬如農夫是穮是蓘雖有饑饉¶
必有豐年(左昭/元)無瑕者可以戮人(左昭/四)臨淵羡魚不如¶
退而結網(西漢董/仲舒)欲人勿聞莫若勿言欲人勿知莫若¶
勿為(枚乗/傳)¶
集高鳥未挂扵輕繳淵魚未懸扵鈎餌者恐釣射之術或¶
未盡也(選自/試表)務出人之名安得不厲出人之器戰横行¶
之陳安得不振横行之畧(皇甫/湜)¶
　　　任其自然¶
<pb:KR3k0025_WYG_060-32a>¶
子性所長非所短性短非所續(莊子駢/拇篇)賈瓊問何以息¶
謗子曰無辯曰何以止怨曰無争(文中子/問易)¶
史荒服之外其叛不為之勞師其降不為之釋備使其¶
為冦不能為臣不得(唐書突厥傳序/又見控制有道)¶
集茍不知我而謂我盜跖吾又安取懼焉茍不知我而¶
謂我仲尼吾又安取榮焉(柳文/謗譽)¶
本朝美者自美吾何為而喜惡者自惡吾何為而怒去¶
自去耳吾何缺而追來自來耳吾何妨而拒(臨川/集)齒髪¶
<pb:KR3k0025_WYG_060-32b>¶
付天公缺壞不可修(東/坡)¶
　　　盡其在我¶
經寧適弗來㣲我弗顧寧適不來㣲我有咎(詩伐/木)君子¶
内省不疚無惡扵志(記中/庸)子曰不患無位患所以立不¶
患莫己知求為可知也(語里/仁)忠告而善道之不可則止¶
(語顔/淵)子曰不患人之不己知患其不能也(語憲/問)¶
子殀壽不貳修身以俟之(孟盡/心上)君子能為可貴不能使¶
人必貴己能為可信不能使人必信己能為可用不能¶
<pb:KR3k0025_WYG_060-33a>¶
使人必用己故恥不修不恥見汙恥不信不恥不見信¶
恥不能不恥不見用(荀子非十二/子互入知恥)君子慕其在己者不¶
慕其在天者(荀子/天道)蘭生幽室不為莫服而不芳舟在江¶
海不為莫乗而不浮君子行義不為莫知而止休(淮南/子說)¶
(山/訓)¶
史心茍無瑕何恤乎無家(左閔/一)鄭人㳺扵鄉校以論執¶
政然明謂子産曰毁鄉校子産曰夫人退而㳺焉以議¶
執政之善否其所善者吾則行之其所惡者吾則改之¶
<pb:KR3k0025_WYG_060-33b>¶
是吾師也若之何毁之(左襄三/十二)茍能修身何患不榮(東/方)¶
(朔/)士病不能明經經術茍明其取青紫如俛拾地芥(西/漢)¶
(夏侯/傳)内省不疚何恤人言(東漢班超傳/互入無愧)虞世南曰若徳¶
不修雖獲麟鳯終是無補但執政無闕雖有災何損扵¶
時(唐/書)¶
集諸生業患不能精無患有司之不明行患不能成無¶
患有司之不公(韓文公/進學解)夫有湛盧豪曹之器者患不得¶
犀兕而剸之不患其不利也(柳/文)君子抱仁義不懼天地¶
<pb:KR3k0025_WYG_060-34a>¶
傾(王建/集)¶
本朝清香肯以無人减(歐/公)可取不可取者存乎子取不¶
取者存乎人(東坡四/菩薩記)知命者必盡人事然後理足而無¶
憾物之有成必有壞譬如人之有生必有死國之有興¶
必有亡也雖知其然而君子之養身也凡可以久生而¶
緩死者無不用其治國也凡可以存存而救亡者無不¶
為至扵不可柰何而後已此之謂知命(東坡墨/妙亭記)¶
　　　在人所為¶
<pb:KR3k0025_WYG_060-34b>¶
經惟聖罔念作狂惟狂克念作聖(書多/方)禮之扵人也猶¶
酒之有蘖也君子以厚小人以薄(記禮運互入/事同體異)¶
子仁義禮智非由外鑠我也我固有之也弗思耳矣故¶
曰求則得之舎則失之(孟/子)子服堯之服誦堯之言行堯¶
之行是堯而已矣子服桀之服誦桀之言行桀之行是¶
桀而已矣(孟/子)西子蒙不潔則人皆掩鼻而過之雖有惡¶
人齋戒沐浴可以祀上帝(孟離/婁下)有人扵此力不能勝一¶
匹雛則為無力人矣今曰舉百鈞則為有力人矣然則¶
<pb:KR3k0025_WYG_060-35a>¶
舉烏獲之任是亦為烏獲而已矣夫人豈以不勝為患¶
哉弗為耳(孟盡/心下)人性之善也猶水之就下也今夫水搏¶
而躍之可使過顙激而行之可使在山是豈水之性哉¶
人之可使為不善其性亦猶是也(孟告/子上)鍥而舎之朽木¶
不折鍥而不舎金石可鏤(荀子/勸學)湮其源開其瀆江河可¶
竭一進一退一左一右六驥不致(荀子/脩身)故善用之則百¶
里之國足以獨立不善用之則楚六千里而為讐人役¶
(荀子/仲尼)日月星辰禹桀之所同也禹以治桀以亂　有治¶
<pb:KR3k0025_WYG_060-35b>¶
人無治法羿之法非亡也而羿不世中禹之法猶存而¶
夏不世王得其人則存失其人則亡(荀子/天道)積厚者流澤¶
廣積薄者流澤狹　為君子則常安榮為小人則常危¶
辱(荀/子)跛鼈致之六驥不致是無他故焉或為之或不為¶
之耳(荀子/脩身)百川學海而至于海丘陵學山而不至于山¶
(揚子/學行)希驥之馬亦驥之乗也希顔之人亦顔之徒也(同/上)¶
脩其善則為善人脩其惡則為惡人(揚子/脩身)見畏與召侮¶
無不由已(揚子/五百)御得其道則天下狙詐咸作使御失其¶
<pb:KR3k0025_WYG_060-36a>¶
道則天下狙詐咸作敵(揚子互入/間不容髪)假儒衣書服而讀之¶
三月不歸孰曰非儒也(揚子互/入矯揉)耕道而得道獵徳而得¶
徳(揚/子)譬水火焉善用之則為福不善用之則為禍(尤倉/子)¶
今夫毛嬙西施天下之美人若使之御腐䑕蒙蝟皮衣¶
豹裘革帶死則布衣韋帶之人過者莫不左右眼睨而¶
掩鼻嘗試使之施芳澤正蛾眉設笄珥衣阿錫曳齊紈¶
粉白黛黑珮玉環則雖王公大人有嚴志頡頏之行者¶
無不憛悇癢心而恱其色矣(淮南/子)故魏兩用樓翟吳起¶
<pb:KR3k0025_WYG_060-36b>¶
而亡西河湣王専用淖齒而死扵東廟無術以御之也¶
文王兩用吕望召公奭而王楚莊王専用孫叔敖而霸¶
有術以御之也(淮南/子)¶
史衛文公元年革車三十乗季年乃三百乗(左閔/三)閔子¶
騫曰禍福無門唯人所召為人子者患不孝不患無所¶
敬共父命何常之有若能孝敬冨倍季氏可也姦回不¶
軌禍倍下民可也(左襄二/十三)李斯見吏厠中䑕食不潔近¶
人犬數驚恐之斯入倉觀倉中䑕食積粟居大廡之下¶
<pb:KR3k0025_WYG_060-37a>¶
不見人犬之憂斯乃曰人之賢不肖譬如䑕矣在所自¶
處耳(史本/傳)今人之置器置諸安處則安置諸危處則危¶
天下之情與器無以異在天子所置之湯武置天下扵¶
仁義禮樂累子孫數十世此天下所共聞也秦王置天¶
下扵法令刑罰禍幾及身子孫誅絶此天下所共見也¶
(西漢賈誼/治安䇿)祜之始至也軍無百日之糧至季年有十年¶
之積(晉/書)許敬宗嘆曰士之登庸子孫世業履道則為衣¶
冠失緒則為匹庻來護男兒作宰相虞世南男作木匠¶
<pb:KR3k0025_WYG_060-37b>¶
(新唐/書)夫人猶水也壅之則為泉䟽之則為川通塞隨流¶
豈有常(上通鑑/唐武后)䟽曰雊雉升鼎而桑榖生朝不能止殷¶
宗之盛神馬長嘶而玉龜告兆不能延晉祚之長(通鑑/後唐)¶
(明/宗)¶
傳記昔者禹以夏王桀以夏亡湯以殷王紂以殷亡闔¶
廬以吳戰勝無敵夫差以吳見禽扵越文公以晉國霸¶
而厲公以見殺扵匠黎之宫(大戴/禮記)¶
集必若所為危扵累卵難扵上天變所以為易扵反掌¶
<pb:KR3k0025_WYG_060-38a>¶
安於泰山(選枚上吳王書/互入間不容髪)如玉之在璞抵擲則瓦石追¶
琢則圭璋如水之發源壅閼則汙泥流濬則沼沚(陸宣/公文)¶
善根茍種佛果終成(白樂/天)狙猴之處山呌呼跳梁其輕¶
躁狼戾異甚然得而縶之未半日則定坐求食唯人之¶
為制其或優人得之加鞭箠狎而擾焉跪起趨走咸能¶
為人所為者未有一焉狂奔掣頓踣弊自絶吾信夫狂¶
之聖也(柳文楊誨/之第二書)¶
本朝越人之望燕為絶域也北轅而首之茍不已無不¶
<pb:KR3k0025_WYG_060-38b>¶
至(臨川/集)士生於世使其中不自得將何往而非弊使其¶
中坦然不以物傷性將何適而非快(欒城/集)方寸之地清¶
之則為高明虛靜之府雜之則為塵垢滓穢之囊　鷹¶
之鷙不可以為慈化而為鳩則鷙性盡矣橘之甘不可¶
以為苦變而為枳則甘味忘矣(並鳴/道集)或問伊川氏量可¶
學否曰可學進則識進識進則量進(胡氏傳/家録)¶
　　　人皆有分¶
經罔俾阿衡専美有商(書/)¶
<pb:KR3k0025_WYG_060-39a>¶
子舜何人也予何人也有為者亦若是(孟/子)人人有貴於¶
己者弗思耳(孟告/子)惻隠之心人皆有之羞惡之心人皆¶
有之辭讓之心人皆有之是非之心人皆有之(孟/子)人皆¶
可以為堯舜(同/上)塗之人可以為禹(荀子/性惡)希驥之馬亦驥¶
之乗也希顔之人亦顔之徒也希之則是(揚/子)¶
傳記動靜之物日月所照莫不砥礪(大戴/記)¶
集雨露之所濡甘苦齊結實(杜工/部)若果以聖與我異類¶
則自堯舜以下皆冝縦目卬鼻四手八足鱗毛羽鬛飛¶
<pb:KR3k0025_WYG_060-39b>¶
走變化然後乃可茍不為是則亦人耳(柳文楊誨/之第二書)一氣¶
之所春一雨之所膏而得之者各有淺深不必均也(李/習)¶
(之/)禽魚各翔泳草木遍芬芳(韋應/物集)¶
本朝春風無先後爛漫争紅白(歐公/集)草木本無情及時¶
如自得(同/上)不及牆根花與草春來無處不芳菲(同/上)造化¶
未嘗私一物各隨妍醜自芳菲(歐公春帖子/皇帝閣詞)陽和不擇¶
地海角亦逢春(古今/詩話)¶
　　　以勤補拙¶
<pb:KR3k0025_WYG_060-40a>¶
子跬步不休跛鼈千里(荀/子)駑馬十駕功在不捨(同/上)¶
　　　人心易感¶
經有嫡不以其媵備數媵遇勞而無怨嫡亦自悔也(詩/小)¶
(序/)說以使民民忘其勞(易/)志㣲噍殺之音作而民思憂¶
嘽諧慢易繁文簡節之音作而民康樂粗厲猛起奮末¶
廣賁之音作而民剛毅㢘直勁正莊誠之音作而民肅¶
敬寛裕肉好順成和動之音作而民慈愛(記樂/記)¶
子韓娥之齊鬻歌聲哀一里老幼悲怨復為長歌老幼¶
<pb:KR3k0025_WYG_060-40b>¶
喜抃(列/子)夫榮啓期一彈而孔子三日樂感于和鄒忌一¶
徽而威王終夕悲感扵憂動諸瑟琴形諸聲音而能使¶
人為諸哀樂(淮南/子)荆軻入秦朱亥撃筑歌扵易水之上¶
聞者瞑目髪直穿冠趙王遷於房陵心懷故鄉山谷之¶
謳聽者嗚咽泣流連(列/子)簞醪注流軍士通醉温辭一灑¶
師人挾纊(並列/子)¶
史楚伐蕭師人多寒王巡三軍拊而勉之三軍之士皆¶
如挾纊(左成/十二)燕昭王為郭隗改築臺師事之其後樂毅¶
<pb:KR3k0025_WYG_060-41a>¶
自魏往鄒衍自齊往劇辛自趙往士争趨燕(史/記)漢王下¶
令軍士不幸死者吏為衣衾棺斂轉送其家四方歸心¶
焉(通鑑漢/高紀)趙佗稱制與中國侔帝乃為佗親家在真定¶
者置守邑嵗時奉祀召其昆弟尊官厚賜寵之復使陸¶
賈使南越賜佗書曰前日聞王發兵於邊為㓂災不止¶
當其時長沙苦之南郡尤甚雖王之國庸獨利乎必多¶
殺士卒傷良將吏寡人之妻孤人之子獨人父母得一¶
亡十朕不忍為也朕今得王之地不足以為大得王之¶
<pb:KR3k0025_WYG_060-41b>¶
財不足以為冨服領以南王自治之雖然王之號為帝¶
兩帝並立亡一乗之使以通其道是争而不遜仁者不¶
為也願與王分棄前惡終今以來通使如故賈至南越¶
南越王恐頓首謝罪願奉明詔長為藩臣奉貢職下令¶
去帝制稱臣(通鑑漢/文紀)悲者不可為絫欷思者不可為嘆¶
息故髙漸離撃筑易水之上荆軻為之低徊不食雍門¶
子一㣲吟孟嘗君為之於邑(西漢中山/靖王勝傳)滿堂飲酒有一¶
人向隅而悲泣則一坐皆不樂(前漢/法志)一夫得情千室鳴¶
<pb:KR3k0025_WYG_060-42a>¶
絃(後漢循/吏傳)姜詩事母至孝妻奉順尤篤母好飲江水妻¶
常泝流而汲後值風不時得還母渇詩責而遣之妻乃¶
寄止隣舎晝夜紡績市珍羞使隣母以意自遺其姑如¶
是者久之姑怪問鄰母鄰母具對姑慚感念悲哀隣里¶
為之罷社(三國/魏志)羊祜都督荆州有吞併之心每與吳人¶
交兵尅日方戰不為掩襲之計將帥有欲進譎詐之䇿¶
者輙飲以醇酒使不得言有畧呉二兒為俘皆送還其¶
家出軍行呉境刈榖為糧皆計所侵送絹償之㳺獵常¶
<pb:KR3k0025_WYG_060-42b>¶
止晉地若禽獸為吳人所傷而為晉兵所得者皆封還¶
之扵是吳人翕然悅服稱為羊公不之名也祜與陸抗¶
相對抗每告其戍曰彼専為徳我専為暴是不戰而自¶
服也各保分界而已無求細利(晉羊/祜傳)劉疇避亂塢壁賈¶
胡百數欲害之疇無懼色援笳吹之為出塞之聲以動¶
其游客之思扵是羣賈偕去(晉書互入處事/閒暇轉移人心)劉琨在晉¶
陽嘗為羣騎所圍窘迫無計琨乃乗月登樓清嘯賊¶
聞之皆悽然長嘆中夜奏金笳賊流涕欷歔向曉復吹¶
<pb:KR3k0025_WYG_060-43a>¶
之賊棄圍而走(晉書本傳互入處事閒暇/坐以制勝轉移人心三門)劉𢎞每有興¶
發手書守相叮嚀欵宻所以人皆感恱争赴之咸曰得¶
劉公一紙書賢扵十部従事(通鑑晉/懷記)徳可感義夫恩可¶
勸死士(通鑑梁/高祖)宇文泰從賀㧞岳入關時闗隴彫弊泰¶
撫以恩信民皆感恱曰早遇宇文使君吾輩豈従亂乎¶
(同/上)諸將乃相謂曰陛下至公雖淮安王尚無所私吾儕¶
何敢不安其分遂皆恱服(通鑑唐/太宗)上見病卒召至御榻¶
前存慰士卒莫不感恱有不預征名自願以私裝従軍¶
<pb:KR3k0025_WYG_060-43b>¶
動以千計皆曰不求縣官勲賞惟願效死遼東(通鑑唐/太宗)¶
山人李唐見上上方抱幼女謂唐曰朕念之卿勿怪也¶
對曰太上皇思見陛下計亦如陛下之念公主也上泫¶
然泣下(通鑑唐/肅宗)李懷光叛其將降馬燧以數騎入城慰¶
撫其衆大呼曰吾輩復為王人矣(通鑑唐/徳宗)唐徳宗在奉¶
天時赦令武夫悍卒無不感動思奮(唐/書)僕固懷恩誘吐¶
蕃等南下急召郭子儀屯涇陽回紇曰令公誠存安得¶
而見之子儀將出諸將請無往子儀曰敵數十倍之衆¶
<pb:KR3k0025_WYG_060-44a>¶
今力固不勝至誠感神况敵乎諸將請選鐵騎五百子¶
儀曰適足以為害也即傳呼曰令公來敵初疑持滿注¶
矢以待之子儀以數十騎徐出免胄而勞之曰汝等乆¶
同忠義何至於是回紇皆捨兵下馬齊拜曰果吾父也¶
子儀召其首領入朝(舊唐本傳互/入處事閒暇)遣知制誥裴度至魏¶
博宣慰以錢百五十萬緡賞軍士六州百姓給復一年¶
軍士受賜歡聲如雷成徳兖鄆使者數輩見之相顧失¶
色嘆曰倔强者果何益乎(通鑑唐憲宗/互入倔強)裴度以蔡卒為¶
<pb:KR3k0025_WYG_060-44b>¶
牙兵或諫曰蔡人反仄者尚多不可不備度笑曰吾為¶
彰義節度使元惡既擒蔡人則吾人也何疑焉蔡人聞¶
之感泣先是吳氏父子阻兵禁人偶語於途夜不燃燭¶
有以酒食相過従者罪死度既視事下令惟禁盜賊鬬¶
殺餘皆不問往來者不限晝夜蔡人始知有生之樂(通/鑑)¶
(唐憲/宗)¶
傳記昔者良將之用兵饋簞醪者投諸河士卒同流而¶
飲夫一簞之醪不能味一河之水而三軍之士思為致¶
<pb:KR3k0025_WYG_060-45a>¶
死者以滋味之及已也(黄石公三畧互/入與士卒一體)雍門周以琴見¶
孟嘗君曰臣竊悲千秋萬嵗外墳墓生荆棘狐兎穴其¶
中樵兒牧豎躑躅而歌其上行人見之悽愴曰孟嘗君¶
之尊貴如何成此乎孟嘗君喟然嘆息淚下承睫(桓譚/新論)¶
髙臺已傾稷下有聞琴之泣壯士一去燕南有撃筑之¶
悲(周庾信/思舊銘)簞醪投河三軍奮感刓印在手萬夫睽離(陳/子)¶
(昂/集)降將有依風之感宫人成憶月之歌(劉賔/客)一客失意¶
行十客顔色低(姚少/監)¶
<pb:KR3k0025_WYG_060-45b>¶
本朝河西諸將讀璽書而知天子之聖明河北叛臣聞¶
赦令而致武夫之涕泣(欒城/集)¶
　　　示人以意¶
經挈壺以令軍并挈轡以令舍挈畚以令糧(周禮夏官/挈壺氏)¶
前有水則載青旌前有塵埃則載鳴鳶前有車騎則載¶
飛鴻前有士師則載虎皮前有摯獸則載貔貅(記曲/禮上)成¶
王有過則撻伯禽(記文王/世子)陽貨欲見孔子孔子不見歸¶
孔子豚孔子時其亡也而往拜之　孺悲欲見孔子孔¶
<pb:KR3k0025_WYG_060-46a>¶
子辭以疾將命者出户取瑟而歌使之聞之(並陽/貨)¶
子宓子賤為單父宰恐魯君聽䜛使己不得行其政請¶
君之近吏二與之俱至官宓子賤戒其邑令二吏方書¶
掣其肘書不善則怒之二吏辭歸魯君以問孔子子曰¶
意者以此為諫乎公悟使告宓子曰自今以往單父非¶
吾有也従子之制有便於民子决為之(家語屈/節篇)孟子去¶
齊宿於晝有欲為王留行者坐而言不應隠几而卧(孟/公)¶
(孫丑/下)絶人以玦反絶以環(荀/子)越王勾踐欲伐吳欲民輕¶
<pb:KR3k0025_WYG_060-46b>¶
死生見鬬鼃乃下軾従者曰王何敬也曰以其勇絶故¶
也其後國人輕命死戰(韓非/子)越王勾踐謀報吳欲人之¶
勇路逢怒鼃下車而揖之(尹文/子)舜藏金千斤於嶄岩之¶
下所以塞貪鄙之心(淮南/子)齊莊公出獵有一蟲舉足將¶
搏其輪問其御曰此何蟲也對曰此謂螳螂者也其為¶
蟲也知進而不知却不量力而輕敵莊公曰此為人必¶
為天下勇武矣迴車而避之勇武聞之知所盡死矣(淮/南)¶
(子人/聞訓)¶
<pb:KR3k0025_WYG_060-47a>¶
史楚侵鄭穿封戌囚皇頡公子圍與之争正扵伯州犂¶
犂曰請問扵囚乃立囚上其手曰夫子為王子圍寡君¶
之貴介弟也下其手曰此為穿封戌方城外之縣尹也¶
誰獲子囚曰頡遇王子弱焉(左襄二/十六)秦穆公使孟明視¶
等襲鄭侵晉渡河焚舟大敗晉人(史/記)燕昭王謂郭隗曰¶
願得賢士以身事之隗曰王必欲致士先従隗始况賢¶
扵隗者豈逺千里哉扵是昭王為隗築宫而師事之樂¶
毅自魏往鄒衍自齊往劇辛自趙往士争趨燕(史燕/世家)楚¶
<pb:KR3k0025_WYG_060-47b>¶
懐王使項羽為將軍伐秦羽兵渡河皆沉船破釜甑廬¶
舎持三日糧以示士卒必死扵是大破秦軍(史/記)上大封¶
功臣其餘争功不决未得行封諸將偶語張良曰上所¶
憎誰甚曰雍齒良曰今先封齒以示羣臣羣臣皆喜(西/漢)¶
(張良/傳)漢高祖怨其嫂之轑釡乃封其子為羮頡侯(楚元/王傳)¶
(互入/報怨)朱虛侯章曰深耕穊種立苗欲䟽非其種者鋤而¶
去之(通鑑漢/髙后)其得漢繒絮以馳草棘中衣袴皆裂弊以¶
示不如旃裘之完善也得漢食物皆去之以示不如湩¶
<pb:KR3k0025_WYG_060-48a>¶
酪之便美也(通鑑漢/高后)帝居禁中召周亞夫賜食獨置大¶
胾無切肉又不置箸亞夫心不平顧尚席取箸上視而¶
笑曰此非不足君所乎(通鑑漢/景紀)萬石君子孫有過不誚¶
讓為便坐對案不食諸子相責因長老肉袒固謝罪改¶
之(西漢本傳互入隂/驅黙化又入教子)薄昭殺漢使者帝不忍加誅使公¶
卿羣臣従之飲酒欲令自引分昭不肯使羣臣䘮服往¶
哭之乃自殺(通鑑漢/文紀)匈奴徙蘇武北海上無人處使牧¶
羝曰羝乳乃得歸(通鑑漢/武紀)詔求㣲時故劔大臣知指白¶
<pb:KR3k0025_WYG_060-48b>¶
立許偼伃為皇后(通鑑漢/宣紀)韋賢薨長子松有罪繋獄家¶
人矯賢令次子大河都尉𤣥成為後𤣥成深知其非雅¶
意即陽為病狂卧便利妄笑語昏亂既塟當襲爵以狂¶
不應召(同/前)嚴君平卜筮扵成都市以為卜筮者賤業而¶
可以恵衆人有邪惡非正之問依蓍龜為言利書害與¶
人子言依扵孝與人弟言依扵順與人臣言依扵忠各¶
因勢導之以善(西漢/上)欲封諸舅太后不聽但笑言太后¶
素好儉前過濯龍門上見外家問起居者車如流水馬¶
<pb:KR3k0025_WYG_060-49a>¶
似㳺龍倉頭衣緑褠領袖正白顧視御者不及逺矣故¶
不加譴怒但絶嵗用而已冀以黙愧其心(通鑑漢/章紀)周紆¶
為雒陽下車先問大姓主名吏數閭里豪强以對紆厲¶
聲怒曰本問貴戚若馬竇等輩豈能知此賣莱傭乎扵¶
是部吏望風㫖争以激切為事貴戚跼蹐京師肅清(同/上)¶
龐參為漢陽太守郡人任棠有竒節隠居參候之棠不¶
與言但以薤一大本水一盂置户屛前自抱孫兒伏扵¶
户下主簿白以為倨參思之曰水者白欲吾清也㧞大¶
<pb:KR3k0025_WYG_060-49b>¶
本者欲吾擊强宗也抱兒當户欲吾開門恤孤也(後/漢)繆¶
彤兄弟四人皆同財業及各娶妻諸婦遂求分異又數¶
鬬争彤乃掩户自撾曰繆彤不能正家弟及諸婦聞之¶
皆叩頭謝罪(漢/書)皇天不言以文象設教(後漢裴/楷傳)魏于禁¶
降關公㑹吳孫權禽公禁在吳吳稱藩遣禁還拜為安¶
逺將軍欲遣使吳先令北詣鄴謁高陵帝使豫扵陵屋¶
畫關公戰克龎徳憤怒禁降伏之狀禁見慚恚發病薨¶
(魏志張/郃傳)范粲陽狂不言子孫常侍左右至有婚冠大事¶
<pb:KR3k0025_WYG_060-50a>¶
輒宻諮焉合者則色無變不合則眠寢不安妻子以此¶
知其㫖不言三十六載(晉/書)吐谷渾王阿柴疾召諸子二¶
十人各獻一箭取一箭與其弟折之又取二十箭共一¶
束與其弟折之不能折阿柴曰汝知之乎孤則易折離¶
則易摧汝曹戮力一心然後可以保國寧家(通鑑晉紀/互入衆力)¶
(易/成)顔延之作五君詠以述竹林七賢山濤王戎以貴顯¶
被黜(宋/書)王儉作長梁齋制度小過王僧䖍視之不悅竟¶
不入户儉即日毁之(通鑑齊太祖互/入人心易感)金州刺史滕王元¶
<pb:KR3k0025_WYG_060-50b>¶
嬰驕奢縦逸居亮隂中畋遊無節數夜開城門勞擾百¶
姓或引弓彈人或埋人雪中以戲笑上致書切讓之不¶
致扵法書下上考以愧其心元嬰與蔣王惲皆好聚斂¶
上嘗賜諸王帛各五百段獨不及二王勅曰滕叔蔣兄¶
自能經紀不須賜物給麻兩車以為錢貫二王大慚(通/鑑)¶
(唐/紀)何易于為益昌令大守崔樸遊宴江上索民挽舟易¶
于腰笏挽焉太守問狀對曰民方耕桑不可役縣令閒¶
暇當任其勞樸慚乃罷(唐/書)李林甫居相位諫官無敢言¶
<pb:KR3k0025_WYG_060-51a>¶
者杜璡以上書言事斥林甫乃因以語動其餘曰君等¶
獨不見立仗馬乎終日無聲飫三品芻豆一鳴則黜之¶
矣後雖欲不鳴得乎(唐書李/林甫傳)¶
傳記燕昭王遣使齎千金市千里之馬未至而馬死使¶
者買死馬之骨以歸王大怒使者曰死者尚市之况生¶
者乎天下必知君之好也馬將至矣扵是期年而千里¶
馬至者三焉(戰國/䇿)魏文侯令樂羊將而攻中山三年而¶
㧞之樂羊反論功文侯示之謗書一篋(春秋後語互入/毁謗及不信䜛)¶
<pb:KR3k0025_WYG_060-51b>¶
武王伐紂過壑斬柵過水折舟過谷發梁過山焚萊示¶
民無返志(說/苑)楚莊王好獵夫人樊姫數諫不止乃不食¶
禽獸之肉二年王感之而勤扵政事(古列/傳)齊桓公好滛¶
樂衛姬為不聽鄭衛之聲(同/上)舜捐珠玉扵五湖之淵杜¶
滛邪絶覬媚之情也(陸賈/新語)晏平仲以齊君奢故澣其朝¶
冠振其鹿裘(風俗/通)¶
集田子方出見老馬扵道問焉其御曰故公家畜也罷¶
而不用出而放之子方曰少盡其力老棄其身仁者不¶
<pb:KR3k0025_WYG_060-52a>¶
為也以束帛贖之窮士聞之知所歸心矣(臣注/文選)¶
本朝仁宗三司使請𣙜河北鹽仁宗批奏牘後不許時¶
賈昌朝守北都至即刻石扵府園癭本亭上及賈公再¶
守魏而提刑薛向宻奏行榷法託以他事入議賈公具¶
知其計及其還置酒邀之中食引至癭本亭相對酒五¶
行無他語向顧見刻石知事已露遂不復議榷事(龍川/志)¶
　　　反鋒而用¶
子將欲噏之必固張之將欲取之必固與之(老/子)夫狐之搏¶
<pb:KR3k0025_WYG_060-52b>¶
雉也卑體弭耳以待其來也雉見而信之故可得而禽¶
也使狐嗔目見其必殺之勢雉亦知憚逺飛以避其怒¶
矣(淮南/子)¶
史鷙鳥之撃必匿其形(史越/世家)美城之大名也子孫不忘¶
吾助子請乃為之請扵諸侯而城之美遂譛諸鄭伯曰¶
美城其賜邑將以叛也申侯由是得罪(左/僖)楚子元伐鄭¶
懸門不發楚言而出子元曰鄭有人焉楚師夜遁(左莊/二十)¶
(八/)楚子享公好以大屈(弓/名)既而悔之薳啟彊聞之見公¶
<pb:KR3k0025_WYG_060-53a>¶
公語之拜賀公曰何賀曰齊與晉君欲此久矣寡君無¶
適與也而傳諸君其備禦三鄰慎守寳矣公懼乃反之¶
(左/)智伯請地於韓康子段規曰周書曰將欲敗之必姑¶
輔之將欲取之必姑與之王不如與之以驕智伯然後¶
可以擇交而圖智氏矣(通鑑/周紀)楚大發兵加齊齊王使淳¶
于髠之趙請救兵齎金百斤車馬十駟淳于髠仰天大¶
笑冠纓索絶王曰先生少之乎髠曰何敢王曰笑豈有¶
說乎髠曰今日臣従東方來見道旁有穰田者操一豚¶
<pb:KR3k0025_WYG_060-53b>¶
蹄酒一盂祝曰甌寠滿篝汙邪滿車五穀蕃熟穰穰滿¶
家臣見其所持者狹而所欲者奢故笑之扵是齊威王¶
乃益齎黄金千鎰白璧十雙車馬百駟髠辭而行(史記/滑稽)¶
(傳/)楚優孟嘗以談笑風諫楚莊王有愛馬死使羣臣䘮¶
之欲以棺槨大夫禮𦵏之左右争之不可孟入殿門仰¶
天大笑曰楚國堂堂何求不得而以大夫禮𦵏之薄請¶
以人君禮𦵏之王曰何如曰臣請以雕玉為棺文梓為¶
槨梗楓豫章為題湊發甲卒為穿壙老弱負土齊趙陪¶
<pb:KR3k0025_WYG_060-54a>¶
位扵前韓魏翼衛其後廟食太牢奉以萬户之邑諸侯¶
聞之皆知大王賤人而貴馬也王曰寡人之過一至此¶
乎乃使以馬屬太官無令天下久聞也(史滑/稽傳)燕將騎刼¶
攻齊即墨齊將田單拒守乃宣言曰吾唯懼燕軍之劓¶
所得齊卒置之前行與我戰即墨敗矣燕人聞之如其¶
言城中見齊降者盡劓皆怒堅守唯恐見得田單又縦¶
反間曰吾懼燕人掘吾城外冡墓戮先人可為寒心燕¶
軍盡掘壟墓燒死人即墨人從城上遥見涕泣其欲出¶
<pb:KR3k0025_WYG_060-54b>¶
戰怒皆十倍田單知士卒之可用與士卒分功因大敗¶
燕(史/記)田單相齊過淄水有老人涉淄而寒出水不能行¶
單解其裘而衣之襄王怒之曰田單之施於人將欲以¶
取我國乎不早誅恐後之變也有貫珠者曰王不如因¶
以為己善嘉善之下令曰寡人憂民之饑也單收而食¶
之寡人憂民之寒也單解裘而衣之寡人憂勞百姓而¶
單憂之稱寡人之意王曰善乃賜單牛酒後數日貫珠¶
者復見王曰王朝日冝召田單而揖扵廷口勞之乃布¶
<pb:KR3k0025_WYG_060-55a>¶
令求百姓之饑寒者收穀之乃使人聽扵閭里聞丈夫¶
之相與語者曰田單之憂人嗟乃王之教也(通鑑/周紀)魏與¶
楚攻韓韓告急扵齊使田忌將而往直走大梁魏將龐¶
涓聞之去韓而歸齊孫臏使齊軍入魏地為十萬竈明¶
日為五萬竈又明日為二萬竈龐涓行三日大喜曰我¶
固知齊軍怯入吾地三日士卒亡者過半矣乃與輕銳¶
倍日併行逐入(史/記)蘇秦說趙肅侯恐秦兵之至趙也乃¶
激怒張儀入之於秦(史蘇/秦傳)齊大夫使人刺蘇秦求賊不¶
<pb:KR3k0025_WYG_060-55b>¶
得秦且死謂王曰臣即死車裂臣以狥於市曰蘇秦為¶
燕作亂扵齊如此則臣之賊必得矣如其言而殺蘇秦¶
者果自出齊王因而誅之(史本/傳)張良說漢王曰王何不¶
燒絶所過棧道示天下無還心以固項王意乃使良燒¶
絶棧道項羽以此無西憂漢乃發兵北撃齊(史留侯/世家)張¶
良遺項王書曰漢王失職欲得闗中如約即止不敢東¶
又以齊梁反書遺項王曰齊欲與趙并滅楚項王以此¶
故無西意而撃齊(通鑑漢/高紀)韓信撃趙乃使萬人先行出¶
<pb:KR3k0025_WYG_060-56a>¶
背水陣趙兵望見大笑開壁撃之大戰信棄鼓旗走水¶
上軍軍皆殊死戰不可敗破趙軍斬成安君(西漢韓/信傳)陷¶
之死地而後生投之亡地而後存(同/上)亞父勸羽急攻滎¶
陽漢王患之項王使至漢陳平使為太牢具舉進見楚¶
使即佯驚曰吾以為亞夫使乃項王使復持去更以惡¶
草具進楚使歸具以報項王項王果大疑亞父(通鑑漢/高紀)¶
楚軍食少項王患之乃為髙爼置太公其上告漢王曰¶
今不為急下吾烹太公漢王曰吾翁即若翁必欲烹而¶
<pb:KR3k0025_WYG_060-56b>¶
翁幸分我一杯羮(同/前)朱虛侯章忿劉氏不得職常入侍¶
太后燕飲令章為酒吏章自請曰臣將種也請得以軍¶
法行酒諸吕有一人醉亡酒章追㧞劔斬之而還(通鑑/漢高)¶
(后/紀)陳平使人刼酈商令其子寄往紿說吕禄曰今太后¶
崩帝少而足下佩趙王印不急之國守藩乃為上將將¶
兵留此為大臣諸侯所疑足下何不歸將印以兵屬太¶
尉請梁王歸相國印與大臣盟而之國齊兵必罷大臣¶
得安足下高枕而王千里此萬世之利也(通鑑漢/后紀)王生¶
<pb:KR3k0025_WYG_060-57a>¶
在廷中謂張釋之曰吾襪解為我結韈釋之跪而受之¶
或讓生生曰廷尉天下名臣吾聊使結韈欲以重之諸¶
公聞之賢王生而重釋之(西/漢)吳王詐病不朝賜以几杖¶
　張武受賂金錢更加賞賜以愧其心(並前漢/文帝賛)龔遂曰¶
臣聞治亂民猶治亂繩不可急也唯緩之然後可治(通/鑑)¶
(漢宣/紀)人棄我取人取我予(西漢班固/貨殖傳)古人有言曰天下¶
皆知取之為取而莫知與之為取(東漢桓/譚傳)耿恭曰漢家¶
神箭其中創者必有異敵中矢者視創皆沸大驚匈奴¶
<pb:KR3k0025_WYG_060-57b>¶
震怖相謂曰漢兵真可畏也(通鑑漢/明紀)廣陵賊張嬰冦亂¶
梁冀以張綱為廣陵太守前太守率多求兵馬綱獨請¶
单車之職既到徑詣嬰壘門嬰大驚遽走閉壘綱扵門¶
外罷遣吏兵獨留所親十人以書諭嬰請與相見嬰見¶
綱至誠乃出拜謁(通鑑漢/順紀)虞詡為武都太守羌率衆數¶
千遮詡扵陳倉崤谷詡令吏士各作兩竈日増倍之羌¶
不敢逼(後漢/書)曹操攻吕布軍敗布騎得操而不識問曰¶
曹操何在操曰乗黄馬走者是也布騎乃釋操而追黄¶
<pb:KR3k0025_WYG_060-58a>¶
馬者操突出引還(通鑑漢紀互/入當面蹉過)夫能屈以為伸讓以為¶
徳弱以為强鮮不遂矣(通鑑魏/明紀)後秦主萇還安定秦主¶
登就食新平率衆萬餘圍萇營四面大哭萇命營中哭¶
以應之登乃退(通鑑晉/武紀)顔峻起宅延之謂曰善為之無¶
令後人笑汝拙也(通鑑宋/世祖)侯景與宇文泰合戰泰墜地¶
東魏兵追及之左右皆散都督李穆下馬以䇿杖泰背¶
罵曰壠東軍士爾曹主何在而獨留此追者不疑其貴¶
人舎之(通鑑梁/高祖)慕容紹宗撃侯景景衆大潰争赴渦水¶
<pb:KR3k0025_WYG_060-58b>¶
使謂紹宗曰景此就擒公復何用(同/前)唐髙祖與李宻書¶
曰名利之地鋒鏑縦横深慎垂堂勉兹洪業宻得書甚¶
悅曰唐公見推天下不足定扵是不虞義師而専意於¶
世充(唐書李/宻傳)長孫順徳受人餽絹太宗扵殿廷賜絹數¶
十疋上曰彼有人性得絹之辱重扵受刑如不知愧一¶
禽獸耳(通鑑唐/太宗紀)顔真卿為平原守安禄山逆節頗著真¶
卿以霖雨為托修城浚濠乃陽㑹多士泛舟扵池飲酒¶
賦詩或䜛扵禄山禄山以為書生不足虞也(唐/書)李克用¶
<pb:KR3k0025_WYG_060-59a>¶
或以非罪怒將吏蓋㝢必陽助之怒克用常釋之(通鑑/唐昭)¶
(宗/紀)¶
傳記魏王遺楚王美人王恱之夫人鄭裒衣服玩好之¶
甚扵王王曰婦人妬其情也今裒知寡人恱新人其愛¶
之甚此孝子之所以事親也忠臣之所以事君也裒知¶
王以己為不妬因謂新人曰王愛子美然惡子鼻新人¶
見王掩其鼻王曰新人掩鼻何也裒曰似惡聞君之臭¶
也王曰悍哉令劓之(戰國䇿互/入嫉妬)鷙鳥將撃卑飛斂翼猛¶
<pb:KR3k0025_WYG_060-59b>¶
獸將搏弭耳俯伏(太公/六韜)猛獸將擊必弭毛帖伏鷙鳥將¶
搏必卑飛戢翼聖人將動必順辭和衆(後漢趙曄/吳越春秋)¶
　¶
　¶
　¶
　¶
　¶
　記纂淵海卷六十¶
