# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:34.156582
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷四十六
<pb:KR3k0025_WYG_046-1a>¶
欽定四庫全書¶
　記纂淵海卷四十六　　　宋　潘自牧　撰¶
　　性行部¶
　　　争鬬¶
經嚚訟可乎　不和政庬　相為敵讐(書/)受爵不讓至¶
於已斯亡(詩/)¶
子惡聲至必反之(孟/子)今有鬬何哉我甚醜之　争飲食¶
無亷恥不知是非不避死傷不畏衆強恈恈惟利飲食¶
<pb:KR3k0025_WYG_046-1b>¶
之見是狗彘也(荀/子)有國於蝸之左角者曰觸氏有國於¶
蝸之右角者曰蠻氏時相與争地而戰伏尸數萬逐北¶
旬有五日而後反(荘/子)¶
史趙奢曰兩䑕鬬於穴中將勇者勝(通鑑/周紀)君子稱其功¶
以加小人小人伐其技以馮君子是以上下無禮亂虐¶
並生由争善也(左襄十/三年)晏子曰凡有血氣必有争心(左/昭)¶
(十/年)不心競而力争(左/傳)自含血戴角之獸見犯則校而况¶
於人懐好惡喜怒之氣(史記/律書)譬如賈豎女子争言何其¶
<pb:KR3k0025_WYG_046-2a>¶
無大體也武安侯曰争時急不知出此(史記灌/夫傳)争者事¶
之末也(史越/世家)相與摩牙而争之(西漢楊/雄傳)¶
傳記鬬者忘其身者也忘其親者也忘其君者也行須¶
臾之怒而鬭終身之禍是忘其身也家室離散親戚被¶
戮是忘其親也犯刑法之大禁是忘其君也凡鬬者皆¶
以已為是而以他人為非(說/苑)¶
集力大者搏齒利者囓爪剛者決(栁子厚貞符互/入勢利相軋)¶
本朝投骨於地狺然而争者犬之常也(老/泉)¶
<pb:KR3k0025_WYG_046-2b>¶
　　　好勝(附強梁/)¶
經子貢曰我不欲人之加諸我也(論/語)¶
子強梁者不得其死好勝者必遇其敵(家/語)無辭讓之心¶
非人也(孟/子)小人致亂而惡人之非已也致不肖而欲人¶
之賢己也心如虎狼行如禽獸而又恐人之賤已也(荀/子)¶
史子晳好在人上(左襄/十年)子玉曰非敢必有功也願以間¶
執讒慝之口(左僖二/十八年)季郈之雞鬬季氏介其雞郈氏為¶
之金距平子怒(左昭二十五年/互入兩不相下)為守視都尉如令為都¶
<pb:KR3k0025_WYG_046-3a>¶
尉必陵太守奪之治(史記周/陽由傳)寗成為小吏必陵其長為¶
人上者上操下如束濕薪(史記/本傳)藺相如位在亷頗右頗¶
曰吾羞不忍為之下我見相如必辱之(本/傳)田蚡辭不能¶
滿觴灌夫怒(西/漢)桓範持節都督青徐與徐州刺史鄒岐¶
争屋欲斬岐坐免復為兖州刺史屬鎮北将軍吕昭範¶
與妻曰我寧作諸卿向三公長屈耳不能為吕屈也妻¶
曰君前欲斬徐州衆人謂君難為作下今復羞為吕屈¶
是復難為作上(魏志曺/爽傳)樊世本氐豪佐秦王健定闗中¶
<pb:KR3k0025_WYG_046-3b>¶
謂猛曰吾輩耕之君食之耳猛曰非徒使君耕之又將¶
使君炊之(通鑑晉/哀紀)劉琨曰吾枕戈待旦志梟逆虜常恐¶
祖生先吾著鞭耳(晉書互見尚/氣趨事赴功)齊髙徳政恒以精神凌¶
逼人(通鑑陳/髙祖)王彬謂王敦曰卿昔嵗殺兄今又欲殺弟¶
耶(本/傳)¶
傳記杜預書告兒古諺有書借人為可嗤借書送還亦¶
可嗤(殷芸/小說)¶
集譖下慢上恒其心術(栁罵/尸蟲)¶
<pb:KR3k0025_WYG_046-4a>¶
本朝王荆公在臺閣侍從時每言唐宰相令諫官隨宰¶
相入閣最切於政道後世所當行也及入司政事而孫¶
莘老李公擇在諫職二人者熟荆公此論遂列奏請舉¶
行之荆公不可曰是又益兩參知政事也(吕氏家塾記/互入私意)¶
　　　温粹¶
經言念君子温其如玉　温温恭人維徳之基(詩/)即之¶
也温(論/語)¶
史温顔和辭承上接下無所失意(韓王信傳/互入和易)向寵性行¶
<pb:KR3k0025_WYG_046-4b>¶
淑均(諸葛亮/出師表)何充為劉惔所貴每云見次道飲令人欲¶
傾家釀言其能温克也(晉/書)王景文情度淹粹(宋泰始/起居注)¶
集夷雅之體無待韋絃(王文憲集序互/入不待矯揉)白璧無瑕玷(孟/浩)¶
(然/)¶
　　　狠戾¶
經方命圮族(注言鯀/性狠戾)厥心疾狠不克畏死(書/)勇而無禮¶
則亂(論/語)¶
史富辰曰心不則徳義之經為頑口不道忠信之言為¶
<pb:KR3k0025_WYG_046-5a>¶
嚚(左僖二/十四年)不可教訓不知話言告之則頑舍之則嚚傲¶
狠明徳以亂天常謂之檮杌(左文/十八)智伯曰難將由我我¶
不為難誰敢興之(通鑑/周紀)天為剛徳猶不干時况在人乎¶
(左文/五年)熊虎之狀豺狼之聲(左宣/四年)狼子野心(左昭二/十七年)膠西¶
王為人賊盭(言其性賊害而狠/戾西漢膠西王傳)貌狠自將(王莽/傳)狠如羊¶
(項羽/傳)灌夫曰今日斬頭穴胷何識程李(本/傳)用氣自行多¶
所陵折(馬援/傳)羊聃以狠戾為瑣伯(晉/傳)¶
傳記苻生麤暴無賴祖洪甚惡之生無一目年七嵗洪¶
<pb:KR3k0025_WYG_046-5b>¶
戯之問侍者曰吾聞瞎兒一淚信乎侍者曰然生怒引¶
佩刀自刺出血曰此亦一淚也(崔洪十六/國春秋)¶
本朝睅目知誰嗔皤腹空自脹(東坡/詩)¶
　　　和易¶
經從容以和(書/)載色載笑匪怒伊教　輯柔爾顔(詩/)君¶
子和而不流(中/庸)夫敬以和何事不行(禮/記)¶
子冉雍使其臣如借(家/語)和者大同於物物無得傷閡者¶
游金石蹈水火皆可也(列/子)薫然慈仁謂之君子　無責¶
<pb:KR3k0025_WYG_046-6a>¶
於人人亦無責焉(荘/子)¶
史為霽威嚴(魏相/傳)温顔和辭承上接下無所失意(韓王/傳互)¶
(入温/粹)臣生與人無分争(漢武/紀)粲然有文以相接驩然有¶
恩以相愛(漢/書)鄭當時與官屬言若恐傷之(本/傳)卓茂自束¶
髪至白首與人未嘗有争競(通鑑漢/光武紀)性惟遲緩與人無¶
傷(後漢孔/融傳)夷粹無競(唐書沈/傳師傳)樂廣性沖約清逺與物無¶
竸(通鑑晉/恵紀)¶
集温渥浹輿𨽻(顔延/年詩)陽和熈煕貯在顔間　睦其仲季¶
<pb:KR3k0025_WYG_046-6b>¶
施及鄉黨　含光不曜煦物如春(劉賓/客)尊已者敬之如¶
臣事君下已者慈之如母畜子敵已者友之如兄弟無¶
不得志者也(栁/文)意氣自春生(髙達/夫)¶
本朝不立異以為髙不逆情以干譽(歐/文)趙清獻公為人¶
和易與人言如恐傷之(東坡撰/神道碑)樂易向人無不可(蘇子/由文)¶
拍拍滿懐俱是春(邵堯/夫)¶
　　　和睦¶
經宜兄宜弟　伯氏吹壎仲氏吹箎　雝雝喈喈　妻¶
<pb:KR3k0025_WYG_046-7a>¶
子好合如鼓瑟琴兄弟既翕和樂且湛宜爾室家樂爾¶
妻孥(詩互入/閨門)父子篤兄弟睦夫婦和家之肥也　睦於¶
父母之黨(禮/記)¶
史是謂鳳凰于飛和鳴鏘鏘(左/)萬石君居家子孫申申¶
僮僕訢訢(西漢石/奮傳)魏楊播及弟椿津家世孝友緦服同¶
㸑男女百口無間言(通鑑梁/髙祖紀)崔氏四世緦麻同㸑(唐/書)髙¶
崇文七世不異居開元中再表其閭(唐書/本傳)元暐三世不¶
異居家人怡怡如也(本/傳)¶
<pb:KR3k0025_WYG_046-7b>¶
集塤箎鳴自合(杜/詩)¶
本朝劉君良累代義居尺布斗粟無私焉(續世/說)¶
　　　和光同塵¶
經不惟好異(書/)在彼無惡在此無斁　無怨無惡(詩/)君¶
子行禮不求變俗　毁方而瓦合(去已之大圭角/與人小合也)修其¶
教不易其俗齊其政不易其宜(禮/記)無可無不可　在邦¶
無怨在家無怨　麻冕禮也今也純儉吾從衆　鳥獸¶
不可與同羣吾非斯人之徒與而誰與(論/語)¶
<pb:KR3k0025_WYG_046-8a>¶
子栁下恵不羞汙君不辭小官雖袒裼裸裎於我側爾¶
焉能凂我哉　魯人獵較孔子亦獵較(孟/子)和其光同其¶
塵(老/子)與物委蛇而同其波　聖人處物不傷物不傷物¶
者物亦不能傷也唯無所傷者為能與人相將迎(荘/子)人¶
知所惡者吾亦惡之(荀/子)¶
史聖人與衆同欲是以濟事(左成/六年)子産曰求逞於人不¶
可與人同欲盡濟(左昭/四年)袁盎病免居家與閭里浮沈相¶
隨行(史記袁/盎傳)將相調和則士豫附(史記陸/賈傳)無乖剌之心¶
<pb:KR3k0025_WYG_046-8b>¶
(西漢杜/欽傳)不夷不恵可否之間聖賢居身之所珍也(通鑑/漢殤)¶
(紀/)卓茂曰人生焉能髙飛逺走不在人間耶(東漢/本傳)無彼¶
此於人(通鑑晉/武紀)¶
集聖人不凝滯於物而能與世推移衆人皆濁何不淈¶
其泥而揚其波衆人皆醉何不餔其糟而歠其醨何故¶
深思髙舉自令放為(楚辭史記本傳云/何故懐瑜握瑾)與一世同其波¶
流而悔吝不生(嵇叔/夜書)時無間言(陳子/昂集)含光混世貴無名¶
何用孤髙比雲月(李白/集)隨時任其卷舒與物同其波流¶
<pb:KR3k0025_WYG_046-9a>¶
(駱賓/王)願為同社人雞黍燕春秋　不為崖岸斬絶之行¶
(韓/文)忍汙雜嚚譁　恭其體貌遜其言辭(栁/文)虬龍未化時¶
魚鼈同一波(孟東/野)眼看人盡醉何忍獨為醒(王無/功)恵和¶
得衆(司空/圖文)或慮雷同何傷瓦合(白傅/集)¶
本朝借君拍板與門槌我也逢場作戯(東坡/集)物有圭角¶
刺人眼目亦易玷缺故君子處世常渾然天成則人不¶
厭棄矣(龜山/語録)¶
　　　與時髙下¶
<pb:KR3k0025_WYG_046-9b>¶
經損益盈虛與時借行　時止則止時行則行　時有¶
泰否用有行藏(易/)國有道其言足以興國無道其黙足¶
以容(中/庸)君子之於禮也有直而行也有曲而殺也　道¶
隆則從而隆道汙則從而汙(禮/記)邦有道危言危行邦無¶
道危行言孫　君子哉蘧伯玉邦有道則仕邦無道則¶
可卷而懐之　寗武子邦有道則知邦無道則愚(論/語)¶
子時詘則詘時伸則伸(荀/子)¶
史晏平仲在朝君語及之則危言語不及之則危行國¶
<pb:KR3k0025_WYG_046-10a>¶
有道則順命無道則衡命以此三世顯名於諸侯(史記/本傳)¶
君子得其時則駕不得其時則蓬累而行(史記老/子傳)乗流¶
則逝兮得坎則止(一作坻史/記賈生傳)從容浮湛與時俯仰(西漢/司馬)¶
(遷/傳)王戎作吏部與時浮沈(晉/書)¶
集孔隨時而行藏蘧與國而卷舒(潘安仁/西征賦)伸屈須為蠖¶
窮通莫問龜(白樂天集/互入委順)因俗為禮人用愛戴(唐文/粹)¶
　　　委曲¶
經其次致曲曲能有誠(中/庸)¶
<pb:KR3k0025_WYG_046-10b>¶
子川雖曲而動諸海塗雖曲而通諸夏(揚/子)¶
史河千里而一曲(公/羊)¶
傳記孟嘗君每與客坐語屏風後常有侍史主記所與¶
客語知其親戚居處客去後使謝餽無所遺失(春秋/後序)¶
集情深禮至欵密重復(劉賓/客集)¶
本朝右尹子革因墳典而道祈招之詩左師觸龍語饘¶
粥而及長安之質　古之聖賢欲行其意必有以曲成¶
之未嘗直情而徑行也(東坡/集)¶
<pb:KR3k0025_WYG_046-11a>¶
　　　絶物¶
經我聞其聲不見其身(詩/)¶
子訑訑之聲音顔色距人於千里之外　是絶物也(孟/子)¶
史趙禹為吏以来舍無食客公卿相造請禹終不行報¶
謝務在絶知賓友客之請孤立行一意而已(西漢/本傳)鄧榮¶
為人矜潔自貴於人少所與(東漢/本傳)¶
　　　立異¶
經好人之所惡惡人之所好(大/學)¶
<pb:KR3k0025_WYG_046-11b>¶
子吾聞言於接輿大有逕庭不近人情(荘/子)¶
史諸勢在己之右必陵之士在己之左愈貧賤尤益敬¶
與鈞(史記灌/夫傳)舛忤膠戾乖剌(劉向傳師古曰志/意不和各相違背)趙禹孤¶
立行一意而已(西漢本傳上/互入絶物)嚴延年為河南守衆人言¶
當死者一朝出之言當生者詭殺之(前/漢)違時絶俗為激¶
詭之行(東漢范/丹傳)沈懐文素不飲酒又不好戯調謝荘常¶
戒懐文曰卿每與人異亦何可久懐文曰吾少来如此¶
豈可一朝而變非欲異物性所得也(通鑑宋/世祖)阮瞻素執¶
<pb:KR3k0025_WYG_046-12a>¶
無鬼論物莫能難(晉書/本傳)¶
集異質忌處羣孤芳難寄林(韓集互/入儆戒)氷雪之交衆裘我¶
絺溽暑之鑠衆從之風而我從之火(栁/文)¶
本朝夫面垢不忘洗衣垢不忘澣此人之至情也今也¶
不然衣臣虜之衣食犬彘之食囚首喪面而談詩書豈¶
其情也哉(老蘇辨/姦論)¶
　　　恭敬¶
經徳盛不狎侮　出入起居㒺有不欽(書/)侍坐於所尊¶
<pb:KR3k0025_WYG_046-12b>¶
敬無餘席　侍坐於先生先生問焉終則對　先生與¶
之言則對不與之言則趨而退　讓食不唾　揖人必¶
違其位　侍坐於長者屨不上於堂　長者舉未釂少¶
者不敢飲　君子之容舒遲見所尊者齊遫(謙貌/也)君子¶
荘敬日強　執輕如不克　執虛如執盈入虛如有人¶
(互見/謹畏)賓客主恭祭祀主敬(禮/記)孔子於鄉黨恂恂如也似¶
不能言者其在宗廟朝廷便便言唯謹爾入公門鞠躬¶
如也如不容過位色勃如也足躩如也其言似不足者¶
<pb:KR3k0025_WYG_046-13a>¶
攝齊升堂鞠躬如也屏氣似不息者　恭則不侮　雖¶
蔬食菜羮𤓰祭必齊如也　出門如見大賓使民如承¶
大祭　有子曰恭近於禮逺恥辱也　子見齊衰者冕¶
衣裳者與瞽者見之雖少必作過之必趨(論/語)¶
子朝廷不歴位而相與言不踰階而相與揖也(孟/子)擎跽¶
曲拳人臣之禮也(荘/子)¶
史秦哀公賦無衣楚申包胥九頓首而坐(左定/五)管寧五¶
十未嘗箕踞榻上(後/漢)¶
<pb:KR3k0025_WYG_046-13b>¶
傳記昔禹見耕者耦立而式過十室之邑則下(大戴/禮)¶
　　　陵犯¶
史温季位於七人之下而求掩其上(左/傳)蓽門圭竇之人¶
而皆陵其上其難為上矣(左襄/十)無禮而好陵人怙富而¶
卑其上　子産曰子晳上大夫女嬖大夫而弗下之不¶
尊貴也幼而不忘不事長也(左昭/元)石蜡曰少陵長(左隠/四)¶
犯則陵人(前漢五/行志)寗成好氣為小吏必陵其長吏(前漢/本傳)¶
丞相田蚡召客飲坐其兄盖侯北向自坐東向以為漢¶
<pb:KR3k0025_WYG_046-14a>¶
相尊不可以兄故私撓(前漢本傳/互見恃勢)苻堅曰怒其室而作¶
色於其父其桓温之謂矣(通鑑簡文紀/互見遷怒)周嵩常飲酒瞋¶
目謂兄顗曰君才不及弟何横得重名以所然蠟燭投¶
之顗曰阿奴火攻固出下䇿耳(晉/書)蕭琛嘗預御筵醉伏¶
上以棗投琛琛乃取栗擲上中面曰陛下投臣以赤心¶
臣敢報之戰栗(梁/書)李義府典選專以賣官為事上頗聞¶
之謂義府曰卿子及壻頗不謹多以非法義府勃然變¶
色頸頰俱張曰誰告陛下上曰但我言如是何必就我¶
<pb:KR3k0025_WYG_046-14b>¶
索其所從得耶(通鑑唐/髙宗)韋貽範同平章事屢以大杯獻¶
上不即持貽範舉杯直上頥(通鑑唐/昭宗)¶
　　　傲慢¶
經胡逝我梁不入我門(詩互見/貴人)原壤夷俟(論/語)¶
子嘑爾而與之蹴爾而與之　過我門而不入我室(孟/子)¶
(互見/貴人)自得如山忽人如草(金樓/子)¶
史偃蹇(左哀/二)朱買臣見湯湯坐牀上丞史遇買臣弗為¶
禮(張湯/傳)沛公至髙陽見酈食其入即長揖不拜曰足下¶
<pb:KR3k0025_WYG_046-15a>¶
必欲聚徒合兵誅無道秦不宜踞見長者(漢/書)灌夫罵坐¶
不敬　汲黯為人性倨少禮(西漢/本傳)蕭望之意嘗輕丙吉¶
遇丞相禮節倨慢(通鑑漢/宣紀)禰衡尚氣剛傲好矯時慢物¶
始達潁川乃隂懐一刺既而無所之適至於刺字漫滅¶
(東漢本傳/互見尚氣)何曽隂駕人物鄉閭疾之如讐永嘉之末何¶
氏滅亡無遺焉(晉書互/見取禍)劉孝綽仗氣負才多所陵忽每¶
於朝集會同處公卿間無所與語反呼騶卒問道途間¶
事(南史宋/書本傳)謝萬矜豪傲物但以嘯詠自髙未嘗撫衆兄¶
<pb:KR3k0025_WYG_046-15b>¶
安深憂之謂萬汝為元帥宜數接對諸將以恱其心豈¶
有傲誕如此而能濟事也萬乃召集諸将一無所言直¶
以如意指四座云諸将皆勁卒諸将益恨之(通鑑晉/哀帝紀)蕭¶
子明為吏部尚書性凝簡負才氣見九流賓客不與交¶
言但舉扇一揮而已衣冠切恨之(梁/書)張昌齡詣闕獻頌¶
太宗召試因謂之曰昔禰衡潘岳皆恃才傲物以至隕¶
命汝才不減二賢宜追鑒前轍(唐書本傳/互見取禍)厲色慢辭(唐/書)¶
杜甫常醉登嚴武牀瞪視曰嚴挺之乃有此兒(新唐書/本傳)¶
<pb:KR3k0025_WYG_046-16a>¶
傳記王澄常之荆州送者傾邑所别樹上有鵲巢澄便¶
脫衣著犢鼻上樹探鵲鷇而弄之傍若無人(晉書互見/放蕩類)¶
王子猷作桓温參軍桓謂王曰卿在府久當相料理王¶
不答直髙視手版拄頰云西山朝来頗有爽氣　鍾會¶
見嵇康旁若無人移時不交一言(世/說)蕭穎士恃才傲物¶
(摭/言)¶
集出山揖牧伯長笑輕衣簮(李/白)傲雖凶徳必有恃而敢¶
行(韓文釋言/互見恃勢)¶
<pb:KR3k0025_WYG_046-16b>¶
本朝目視飛鴻氣如横蜺　酷吏姚紹之意岸軒傲(孔/帖)¶
　　　侮玩¶
經狎侮君子㒺以盡人心　玩物喪志(書/)簡兮簡兮(詩/)¶
史陳平貧或問平何肥其嫂疾之曰食糠覈耳(西漢/本傳)上¶
慢侮士(西漢張/良傳)王霸至市中募人擊王郎市人皆大笑¶
舉手揶揄之霸慙遽而反(通鑑漢/光武紀)智者於羣愚如弄一¶
丸於掌上(通鑑魏邵陵厲/公紀互見愚弄)上好狎侮羣臣自太宰義恭¶
以下不免穢辱常呼金紫光禄大夫王𤣥謨為老傖僕¶
<pb:KR3k0025_WYG_046-17a>¶
射劉秀之為老慳顔師伯為齴其餘短長肥瘦皆有稱¶
目(通鑑/宋紀)王導常枕周顗膝指其腹曰卿此中何所有也¶
答曰此中空洞無物然足容卿輩數百人(晉書周/顗傳)崔俊¶
竊言文襄帝為黄口小兒(北史崔/俊傳)杜伏威遺陳稜(隋/将)婦¶
人之服以激怒之(唐/書)¶
傳記諸葛亮致巾幗婦人之飾以侮司馬懿(魏氏/春秋)智伯¶
戯康子而侮段規君子謂其一言而侮人之君相難将¶
至矣(本/傳)¶
<pb:KR3k0025_WYG_046-17b>¶
　　　愚弄¶
子宋人養猿號曰狙公欲與狙芧先詐之曰朝三而暮¶
四衆狙皆怒又詐曰朝四而暮三衆狙皆喜聖人以智¶
籠愚亦如狙公欺狙也(列/子)¶
史張儀説楚王曰大王誠能聽臣閉闗絶約於齊臣請¶
獻商於之地六百里(通鑑/周紀)嘸然陽應(西漢韓/信傳)湯舞智以¶
御人(張湯/傳)如嬰兒在股掌之上(東漢袁/紹傳)唐髙祖與李宻¶
書曰所望右提左挈戮力同心執子嬰於咸陽殪商辛¶
<pb:KR3k0025_WYG_046-18a>¶
於牧野(通鑑隋恭紀互/見同功共事)¶
傳記虎得一狐狐曰天令我長百獸見我無不走虎以¶
為然隨而行獸見之皆走虎不知獸畏己而畏狐也(劉/向)¶
(新/序)桓温自以雄姿颯氣是司馬宣王劉越石一輩得一¶
巧作老婢乃是劉越石妓女見温既入潸然而哭泣温¶
問其故曰官家甚似劉司空温大恱即出外修整衣冠¶
又入呼問我何處似司空婢曰眼甚似恨小面甚似恨¶
薄鬚甚似恨赤形甚似恨短聲甚似恨雌宣武於是弛¶
<pb:KR3k0025_WYG_046-18b>¶
冠觧帶不覺惽然而睡不怡者數日(語/林)¶
　　　畏謹¶
經履錯然敬之无咎　藉用白茅无咎子曰茍錯諸地¶
而可矣藉之用茅何咎之有慎之至也　无有師保如¶
臨父母　括囊无咎无譽盖言謹也(易/)夙夜惟寅　居¶
寵思危㒺不惟畏　怵惕惟厲中夜以興思免厥愆(書/)¶
夙夜匪懈以事一人　小心翼翼　謂天盖髙不敢不¶
局謂地盖厚不敢不蹐　戰戰兢兢如臨深淵如履薄¶
<pb:KR3k0025_WYG_046-19a>¶
氷　温恭朝夕執事有恪　不敢暴虎不敢馮河　凡¶
百君子各敬爾身　温温恭人如集于木惴惴小心如¶
臨于谷戰戰兢兢如履薄氷(詩/)執虛如執盈入虚如有¶
人　擇日月以見君　入境而問禁入國而問俗入門¶
而問諱　君子戒慎不失色於人　若有疾風迅雷甚¶
雨則必變雖夜必興衣服冠而坐　君言不宿於家(禮/記)¶
子之所慎齊戰疾　君命召不俟駕行矣(論/語)¶
子言有招禍也行有招辱也君子其慎所立乎(荀/子)¶
<pb:KR3k0025_WYG_046-19b>¶
史蕭曺文吏自愛(史記漢/髙紀)内行彌謹(武帝/紀)劉辟彊子徳¶
妻死大將軍光欲以女妻之徳不敢取畏盛滿也(漢楚/元王)¶
孔光沐日歸休兄弟妻子燕語終不及朝省政事或問¶
光温室省中樹皆何木也光嘿不應(西漢/本傳)洞洞屬屬小¶
心畏忌　濟濟謹畏無敖戯驕恣之過(谷永/傳)石建為郎¶
中令奏事建讀之驚恐曰書馬者與尾而五(服䖍曰作/馬字下曲)¶
(者而五建時上書誤作四師古曰馬/字下曲者曰尾并四㸃為四足凡五)今乃四不足一獲¶
譴死矣其為謹慎雖他皆如是(西漢/本傳)霍光出入禁闥二¶
<pb:KR3k0025_WYG_046-20a>¶
十餘年出則奉車入侍左右小心謹慎未嘗有過為人¶
沈静詳審每出入下殿門止進有常處郎僕射竊識視¶
之不失尺寸(通鑑漢/武紀)金日磾在上左右目不忤視者數¶
十年賜出宫女不敢近上欲内其女後宫不肯其篤謹¶
如此(同/上)斤斤謹質形於體貌(後吳漢傳/斤音靳)闔門自守退無¶
私交(三國魏志/賈詡傳)吳左大司馬朱然内行修潔終日欽欽¶
常若在戰場(通鑑魏邵/陵公紀)文子曰不為福始不為禍終(魏/明)¶
(紀/)殷浩雖被放黜口無怨言(晉書/本傳)口不論世事(西晉王/衍傳)¶
<pb:KR3k0025_WYG_046-20b>¶
陳顯達自以門寒位重遷官常有愧懼之色戒其子勿¶
以富貴陵人(通鑑/齊紀)李大亮身居三職宿衛兩宫恭儉忠¶
謹每宿直必坐寐達旦(通鑑唐/太宗)岑文本拜中書令有憂¶
色母問之答曰非勲非舊責重位髙所以憂也有来慶¶
者輒曰今日受弔不受賀(唐書/本傳)苗晉卿潞州壺闗人為¶
太守嘗入壺闗望縣門輒步曰公門當下况父母邦乎¶
時美其恭(唐書互見恭/敬鄉里門)陸贄在奉天小心精潔未嘗有¶
過由是帝親倚至解衣衣之同類莫敢望(新唐書/本傳)¶
<pb:KR3k0025_WYG_046-21a>¶
傳記千仭之牆禍不入門(職/林)成回學於子路恭敬不已¶
子路問其故對曰臣聞之行者比於鳥上畏鷹鸇下畏¶
羅網夫人為善者少為讒者多若身不死安知禍罪不¶
施(說/苑)¶
集保身𠡠行不蹈有過之地(吴季/重牋)臨事若祭視人若嬰¶
(陳子/昂集)三緘謹禍胎(駱賓/王)避權如避虎(元稹/集)眼見心知不¶
敢言(白侍/郎)省中之樹訪猶不言車前之馬數而後對(張/九)¶
(齡/傳)躬雖已安若敵鋒鏑味雖以甘若含氷蘗(皮日/休)安危¶
<pb:KR3k0025_WYG_046-21b>¶
機鍵之語黙不出口(杜牧/之)¶
本朝身閒曷不長閉口天寒正好深藏手　閉口豈非¶
福(東/坡)¶
　　　僭冒¶
經管仲鏤簋朱紘山節藻梲君子以為濫矣　庭燎之¶
設由齊桓公始也大夫之奏肆夏由趙文子始也　公¶
廟之設於私家由三桓始也　冕弁兵革藏於私家非¶
禮也是謂脅君　大夫具官祭器不假聲樂皆具非禮¶
<pb:KR3k0025_WYG_046-22a>¶
也是為亂國　朝服之以縞也自季康子始也(禮/記)子曰¶
邦君樹塞門管氏亦樹塞門邦君為兩君之好有反坫¶
管氏亦有反坫　孔子謂季氏八佾舞於庭　三家者¶
以雍徹　臧文仲居蔡山節藻梲何如其知也(論/語)¶
史衣服禮秩如適(左荘/八)商賈乗堅䇿肥履絲曳縞(前漢/食貨)¶
(志/)秦陽以田農而甲一州翁伯以販脂而傾縣邑張氏¶
以賣醬而踰侈質氏以洒削而鼎食濁氏以胃脯而連¶
騎張里以馬醫而擊鐘皆越法矣(前貨/殖傳)杜陵翁仲出入¶
<pb:KR3k0025_WYG_046-22b>¶
蒼頭盧兒傳呼甚寵(前/漢)今民賣僮者為之繡衣絲履偏¶
諸縁内之閑中是古天子后服所以廟而不宴者也而¶
庶人得以衣婢妾白縠之表薄紈之裏緁以偏諸美者¶
黼繡是古天子之服今富人大賈嘉會召客者以被牆¶
古者以奉一帝一后而節適今庶人屋壁得為帝服倡¶
優下賤得為后飾且帝之身自衣皂綈而富民牆屋被¶
文繡天子之后以縁其領庶人嬖妾縁其履(前賈/誼傳)奢泰¶
則下不遜而國貧(前禮樂志/互見奢侈)陶侃媵妾數千家僮數千¶
<pb:KR3k0025_WYG_046-23a>¶
珍竒寶玩富於天府(晉書/本傳)楊素貴寵家僮數千後庭妓¶
妾曳綺羅者以千數第宅華侈制擬宫室(隋書/本傳)安禄山¶
起第既成具幄帟器皿充牣其中有帖白檀牀二皆闊¶
丈六尺銀瓶脫屛風帳一方一丈八尺於厨廏之物皆¶
飾以金銀金飯甖二銀淘盆二皆受五斗織銀絲筐及¶
笊篱各一他物稱是雖禁中服御之物殆不如也上每¶
為禄山賜物常戒之曰胡眼大勿令笑我禄山入新第¶
置酒乞降墨勅請宰相至第是日上欲於樓下擊毬遽¶
<pb:KR3k0025_WYG_046-23b>¶
為罷戯命宰相赴之(通鑑唐/𤣥宗)王殷每出入侍者數百人¶
殷請量給鎧仗以備巡邏帝難之帝疾殷入起居遂執¶
殺之(通鑑後/周太祖)¶
傳記唐王元寶以金銀疊為屋以銅線穿錢甃花徑中¶
泥雨不滑時名為富窟(開元/遺事)¶
　　　正直¶
經栁下恵曰直道而事人焉往而不三黜(論/語)¶
子黔婁先生死被短露足孔子及門人見之謂其妻曰¶
<pb:KR3k0025_WYG_046-24a>¶
斜而覆足之其妻曰寧使正之不足不可斜之有餘(孔/家)¶
(語/)孝子不諛其親忠臣不諂其君(荘/子)身之所長上雖不¶
知不以悖君身之所短上雖不知不以取賞長短不飾¶
以情自竭若是則可謂直士矣(荀/子)¶
史孔父正色而立於朝則人莫敢過而致難於其君者¶
孔父可謂義形於色矣(春秋公/羊傳)孔子曰叔向古之遺直¶
也治國制刑不隠於親(左昭/十四)外舉不隠仇内舉不隠子¶
(史晉/世家)為人峭直(西漢晁/錯傳)義形於色(班固/敘傳)鞠躬履方(馮奉/世傳)¶
<pb:KR3k0025_WYG_046-24b>¶
(師古曰踐正/直之道也)汲黯曰天子置公卿輔弼之臣寧令從諛¶
承意陷主於不義乎　汲黯面折不能容人之過合己¶
者善待之不合者弗能忍見(本/傳)龔遂為昌邑王郎中令¶
面刺王過王至掩耳起走曰郎中令善愧人(本/傳)忠果正¶
直志懐霜雪(東漢/禰衡)邢峙以經入授太子峙方正有儒者¶
風厨卒進太子食菜有邪蒿峙令去之曰此菜有不正¶
之名非殿下宜食(北/史)栁彧正直之士國之龜寳(隋/書)唐令¶
則為太子勇所昵狎每令以絃歌教内人右庶子劉行¶
<pb:KR3k0025_WYG_046-25a>¶
本責之曰庶子當輔太子以正道何有取媚於房帷之¶
間哉令則甚慙而不能改(通鑑隋/髙祖紀)武三思嘗以事屬宋¶
璟璟正色拒之曰今太后既復子明辟王當以侯就第¶
何得尚干朝政獨不見産禄之事乎(唐中/宗)正人一心事¶
君無待於助(李徳裕傳/互見端介)張昌宗恐太后一日晏駕為魏¶
元忠引張說賂以美官使證元忠說許之宋璟謂說曰¶
名義至重鬼神難欺不可黨邪害正以求茍免若獲罪¶
流竄其榮多矣若事有不測璟當叩閣力争與子同死¶
<pb:KR3k0025_WYG_046-25b>¶
努力為之萬代瞻仰在此舉也(通鑑武/后紀)¶
集桂枝生自直　在公正色(選/)直如朱絲繩(鮑明逺/白頭吟)嶷¶
然如斷山絶巘不可以斜逕造焉(穆員鄭/叔則誌)以直道吹日¶
月之翳以正道立天地之根(皮日/休集)抗危言而無所避秉¶
大節而不可奪(唐文/粹)¶
本朝朝罷人人識鄭崇直聲猶在履聲中(東坡/詩)¶
　　　姦邪¶
經反道敗徳　鴟義姦宄奪攘矯䖍(書/)¶
<pb:KR3k0025_WYG_046-26a>¶
子大姦之人以泣自信(孔/叢)反是獨立此小人之桀雄也¶
(荀/子)¶
史掩義隠賊好行凶徳醜類惡物頑嚚不友是與比周¶
謂之渾敦(注謂驩兜/左文十八)包藏禍心(左昭/元)左右賣國反覆之¶
臣(蘇秦/傳)秦太子之妃曰華陽夫人無子夏姬生子異人¶
異人質於趙趙人不禮之異人以庶孽孫質於諸侯車¶
乗進用不饒居處困不得志陽翟大賈吕不韋適邯鄲¶
見之曰此竒貨可居乃往見異人說曰吾能大子之門¶
<pb:KR3k0025_WYG_046-26b>¶
異人笑曰且自大君之門不韋曰子不知也吾門待子¶
門而大能立適嗣者獨華陽夫人耳不韋雖貧請以千¶
金為子西遊立子為嗣乃西見華陽夫人之姊而以竒¶
物獻於夫人因譽子異人之賢以夫人為天夫人喜不¶
韋因使其姊說夫人曰夫以色事人者色衰則愛弛今¶
夫人愛而無子不以繁華時早自結於諸子中賢孝者¶
舉以為適即色衰愛弛雖欲開一言尚可得乎夫人以¶
為然乗間問於太子曰願得子異人立以為嗣以託妾¶
<pb:KR3k0025_WYG_046-27a>¶
身太子許之與夫人刻玉符約以為嗣(通鑑/周紀)不仁而多¶
材國之患也(西漢翟/方進傳)張禹姦人之雄(杜欽/傳)諸葛豐之於¶
堪猛前譽而後毁其志非為朝廷進善而去姦也欲比¶
周求進而已矣(通鑑漢/元帝紀)孫寵息夫躬姦人之雄(漢成/帝紀)飾¶
偽以要譽釣竒以驚俗不食君禄而争屠沽之利不受¶
小官而規卿相之位名與實反心與跡違(漢殤/帝紀)覘視朝¶
政鳥聲獸心私共鳴呼(漢靈/帝紀)曺操作銅爵臺於鄴操下¶
令曰孤始於譙東築精舍欲秋夏讀書冬春射獵為二¶
<pb:KR3k0025_WYG_046-27b>¶
十年規待天下清乃出仕耳然不能得如意徵為典軍¶
校尉意遂更欲為國家討賊立功使題墓道言漢故征¶
西將軍曺侯之墓其志也而遭董卓之難興舉義兵復¶
領兖州破降黄巾三十萬衆又討擊袁術使窮沮而死¶
摧破袁紹梟其二子復定劉表遂平天下身為宰相人¶
臣之貴已極意望已過矣設使國家無有孤不知當幾¶
人稱帝幾人稱王或者人見孤強盛恐妄相忖度言不¶
遜之志每用耿耿故為諸君陳道此言皆肝鬲之要也¶
<pb:KR3k0025_WYG_046-28a>¶
然欲孤便爾委捐所典兵要實不可也何者誠恐以離¶
兵為人所禍已敗則國家傾危是以不得慕虛名而處¶
實禍也(漢獻/帝紀)李勝出為荆州刺史過辭太傅懿令兩侍¶
婢持衣衣落指口言渇婢進粥懿不持盃而飲粥皆流¶
出霑胷勝曰衆情謂明公舊風發動何意尊體乃爾懿¶
使聲氣纔屬說年老枕疾死在旦夕君當屈并州近好¶
為之備恐不復相見以子師昭兄弟為託勝曰忝荆州¶
懿乃錯亂曰君方到并州勝復曰當忝荆州懿曰年老¶
<pb:KR3k0025_WYG_046-28b>¶
意荒不解君言勝退告曺爽曰司馬公尸居餘氣形神¶
已離不足慮矣故爽等不復設備(魏邵陵/厲公紀)王衍曰荆州¶
有江漢之固青州有負海之險卿二人在外而吾居中¶
足以為三窟矣(晉/紀)安禄山傾巧善事人人多譽之　蠖¶
屈䑕伏佞辭泉湧(通鑑/𤣥宗)李訓所奨㧞率皆狂險之士然¶
亦取天下重望以順人心如裴度令狐楚鄭覃皆累朝¶
俊彦為當路所軋置之散地訓皆引居崇秩(唐文/宗)邪人¶
必更為黨以相欺蔽(李徳裕傳/互見朋比)徳宗謂李勉曰衆謂盧¶
<pb:KR3k0025_WYG_046-29a>¶
杞姦邪朕故不知勉曰天下皆知而陛下不知此所以¶
為姦邪也(李勉/傳)黄門侍郎裴矩知必將有亂雖厮役皆¶
厚遇之及亂作賊皆曰非裴黄門之罪故得免(通鑑/唐紀)其¶
姦足以亡隋其智足以佐唐姦人多才能與時而成敗¶
也(唐封倫/裴矩贊)牛僧孺曰帝王立法束縛姦邪(唐/書)¶
傳記曺操習噉野葛多飲鴆酒(博物/志)曺操嘗云我眠中¶
不可妄近近便斫人亦不自覺左右宜深慎此後陽眠¶
所幸一人竊以被覆之因便斫殺自爾每眠左右莫敢¶
<pb:KR3k0025_WYG_046-29b>¶
近者(世/説)¶
集大姦者材必有過於衆而能自媚於上(王符/論)大則有¶
鯨有鯤小則為梟為獍非玉燭之能調豈璿璣之能正¶
(庾/信)蛛絲小人熊曲綴𤓰果中(杜/甫)掩人以自售近名以冒¶
進欺謾於言說沓合於求取狎比其瑣細媒孽其僚友¶
矯激以賣直詰讘以取容(劉賓/客)以曲為形以邪為質以¶
仁為凶以僭為吉以淫諛諂誣為族類以中正和平為¶
罪疾以通行直遂為顛蹶以逆施反鬭為安佚譖下謾¶
<pb:KR3k0025_WYG_046-30a>¶
上恒其心術妬人之能幸人之失(栁文罵/尸蟲)包藏禍心素¶
懐梟獍之性彰露凶徳思發豺狼之聲(白樂/天)善柔成性¶
佞媚為心　包狼心發蠆毒　舞智以固權張詐以聾¶
上(文/粹)¶
本朝曺操夜卧枕圓鼓噉野葛至尺許鴆酒至一盞操¶
之負人多矣恐人報已故先揚此聲以誑時人使之無¶
害己意也(元城/語録)¶
　　　狡猾¶
<pb:KR3k0025_WYG_046-30b>¶
經彼狡童兮(詩/)析言破律亂名改作(禮/記)¶
史無助狡猾(左昭二/十六)共一老禿翁何為首䑕兩端(史灌/夫傳)¶
張湯内懐詐心以御主外挾賊吏以為重(西漢汲/黯傳)朱安¶
世曰南山之竹不足受我辭斜谷之木不足為我械(公/孫)¶
(賀/傳)張嶷以狡妄為猾伯(晉/書)李密狡猾好反(通鑑唐/髙祖)張鎬¶
言許叔冀狡猾多詐(唐肅/宗)¶
傳記馮諼謁孟嘗君曰狡兔有三窟(戰國/䇿)¶
集忿戎王之淫狡(文/選)&KR1536;狡鋒協好亂樂禍(陳琳/檄)¶
<pb:KR3k0025_WYG_046-31a>¶
　　　公平¶
經雲行雨施天下平也　君子裒多益寡稱物平施(易/)¶
鳲鳩在桑其子七兮淑人君子其儀一兮(注云鳲鳩之/養其子朝從)¶
(上下暮從下/上平均如一)周道如砥其直如矢君子所履小人所視¶
(詩/)大道之行也天下為公(禮/記)子曰唯仁者能好人能惡¶
人(論/語)¶
子天之道髙者抑之下者舉之有餘者損之不足者補¶
之(老/子)權不能多少其數衡不能輕重其量(管/子)怒不過奪¶
<pb:KR3k0025_WYG_046-31b>¶
喜不過予　不下比以闇上不上同以疾下分爭於中¶
不以私害之若是則可謂公士矣　君子用公平之道¶
故能百事無過(荀/子)人之不事衡石者非負亷而逺利也¶
石不能為人多少衡不能為人輕重求索不能故人不¶
事也(韓/子)衡之於左右無私輕重故可以為平繩之於内¶
外無私曲直故可以為正人主之於用法無私好憎故¶
可以為命　春雨之灌萬物也洋然而流沛然而施無¶
地而不注無物而不生　無所好憎平之至也(淮南/子)¶
<pb:KR3k0025_WYG_046-32a>¶
史砥節首公(西漢王/尊傳)衡者所以平萬物也(律歴/志)董仲舒¶
曰天有所分予予之齒者去其角傅其翼者兩其足(本/傳)¶
賞不避仇讎罰不擇骨肉(西/漢)據此之公無私如天地(賈/誼)¶
(傳/)賞不遺逺罰不阿近爵不可以無功得刑不可以貴¶
勢免　習鑿齒曰諸葛亮之使廖立垂泣李嚴致死豈¶
徒無怨言而已哉夫水至平而邪者取法鑑至明而醜¶
者忘怒水鑑之所以能窮物而無怒者以其無私也(魏/明)¶
(帝/紀)吾心如秤不能為人作輕重(蜀諸葛/亮傳)王𢎞曰劉粹無¶
<pb:KR3k0025_WYG_046-32b>¶
私必無憂也(南史宋/髙祖紀)劉子翼性剛直朋友有過常面責¶
之李百藥常稱劉四雖復罵人人終不恨　上謂房𤣥¶
齡曰為政莫若至公昔諸葛亮竄廖立李嚴於南夷亮¶
卒而立嚴皆悲泣有死者非至公能如是乎(通鑑唐/太宗)¶
集七子均養者鳲鳩之仁也(曹子建/文集)靈輝朝覯稱物納¶
照(選連/珠)不别荆棘者慶雲之恵也(責躬/詩表)澤無不漸螻蟻¶
之穴靡遺(選昭/王碑)大國置衡鏡凖平天地心(李白/集)天布寒¶
暖不私於人品類既一髙下以均(栁公綽/太醫箴)大明無偏照¶
<pb:KR3k0025_WYG_046-33a>¶
(張藴/古)若懸衡然増之銖兩則俯反是則仰無可私者(栁/文)¶
公道世間惟白髪貴人頭上不曽饒(杜牧/之)¶
　　　無心¶
經子曰君子之於天下也無適也無莫也(論/語)¶
子有人方舟而濟於河有虛船来觸舟雖有褊心之人¶
不怒　復讎者不折鏌干雖有忮心者不怨飄瓦　至¶
人之用心若鏡不將不迎　獨不見夫桔橰者乎引之¶
則俯捨之則仰彼人之所引非引人者也故俯仰而不¶
<pb:KR3k0025_WYG_046-33b>¶
得罪於人(荘/子)夫投鈎分財投䇿分馬非以鈎䇿為均使¶
得美者不知所以徳得惡者不知所以怨(慎/子)髙山深林¶
非為虎豹也大木茂枝非為飛禽也(淮南/子)鏌鋣不為巧¶
者銳而為拙者鈍　飄瓦擊人虛舟觸已雖有忮心而¶
不怨者以彼無情於擊觸也　嬰兒傷人而被傷者不¶
以為怨(劉/子)¶
史利不在身以之謀事則智慮不私己以之斷義必厲¶
(東/漢)¶
<pb:KR3k0025_WYG_046-34a>¶
傳記明鏡之照物也妍媸必露不以毛嬙之面或有疵¶
瑕而寝其鑒也虛室之傳響也清濁必聞不以緜駒之¶
歌時有誤曲而輟其應也(史/通)¶
集雲無心而出岫(陶淵/明辭)懸鏡待人(駱賓/王)草不樹榮於春¶
風木不怨落於秋天(李/白)鏡懸肝膽露(元稹/集)楚雲淡無心¶
(劉長/卿)¶
本朝發達萬物而天下不以為徳摧敗草木而天下不¶
以為怒　泥上偶然留指爪鴻飛那復記東西　譬如¶
<pb:KR3k0025_WYG_046-34b>¶
止水之在盤豈復勞心於鑒物(東/坡)譬如鴈過長空影沈¶
寒水鴈無留蹤之意水無涵影之心(天衣壤/禪師語)若鑑之照¶
物妍媸在彼隨物以應之(明道/語録)¶
　¶
　¶
　¶
　¶
　記纂淵海卷四十六¶
