# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:33.114683
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷六
<pb:KR3k0025_WYG_006-1a>¶
欽定四庫全書¶
　記纂淵海卷六　　　　　宋　潘自牧　撰¶
　　地理部¶
　　　地¶
經至哉坤元萬物資生乃順承天坤厚載物德合无疆¶
　地勢坤君子以厚德載物　不習无不利地道光也¶
　地道无成而代有終也　俯以察於地理　俯則觀¶
法於地觀鳥獸之文與地之宜　坤者地也萬物皆致¶
<pb:KR3k0025_WYG_006-1b>¶
養焉(易/)大司徒掌天下土地之圖周知九州地域廣輪¶
之數辨其山林川澤丘陵墳衍原隰之名物(周/禮)地秉隂¶
竅於山川(記禮/運)地載萬物(郊特/牲)地載神氣(孔子/閒居)今夫地¶
一撮土之多及其廣厚載華嶽而不重振河海而不洩¶
萬物載焉(中/庸)如地之無不載也(左/)¶
子地載而無棄故安而不動莫不生植(管/子)地者萬物之¶
本原諸生之根苑也(管/)女媧斷鼇足以立四極　夫大¶
塊載我以氣勞我以形佚我以老息我以死(列/子)闔四海¶
<pb:KR3k0025_WYG_006-2a>¶
之内東西二萬八千里南北二萬六千里禹乃使大章¶
歩自東極至於西極二億三萬三千五百里七十五歩¶
使豎亥歩自北極至於南極二億三萬三千五百里七¶
十歩　九州之外乃有八殥自東北方曰大澤曰無通¶
東方曰大渚曰少海東南方曰具區曰元澤南方曰大¶
夢曰浩澤西南方曰渚資曰丹澤西方曰九區曰泉澤¶
西北方曰大夏曰海澤北方曰大冥曰寒澤八殥之外¶
乃有八紘自東北方曰和丘曰荒土東方曰棘林曰桑¶
<pb:KR3k0025_WYG_006-2b>¶
野東南方曰大窮曰衆安南方曰都廣曰反戸西南方¶
曰焦僥曰炎土西方曰金丘曰沃野西北方曰一目曰¶
沙所北方曰積氷曰委羽八紘之外乃有八極自東北¶
方曰方土之山曰蒼門東方曰東極之山曰開明之門¶
東南方曰波母之山曰陽門南方曰南極之山曰暑門¶
西南方曰編駒之山曰白門西方曰西極之山曰閶闔¶
之門西北方曰不周之山曰幽都之門北方曰北極之¶
山曰寒門(淮南/子)地形者所以窮南北之脩極東西之廣¶
<pb:KR3k0025_WYG_006-3a>¶
經山陵之形區山谷之居列山川之數規逺近之路¶
使人通逹周備(淮/南)地者統元形焉非止丘陵山川之謂¶
也(文中/子)¶
史蕭何入秦收圖書藏之以此沛公具知天下阸塞戸¶
口以何得秦圖書也(前本/紀)光武披地圖指示鄧禹曰天¶
下郡國如是今始得其一(後鄧/禹傳)裴秀作地域圖十八篇¶
奏之　地圖之體有六一曰分率所以辨廣輪之度也¶
二曰準望所以正彼此之體也三曰道里所以正所由¶
<pb:KR3k0025_WYG_006-3b>¶
之數也四曰髙下五曰方邪六曰迂直此三者各因地¶
而制以校夷險之數也(本/𫝊)¶
傳記東至於泰逺西至於邠國南至於濮鉛北至於祝¶
栗謂之四極觚竹北戸西王母日下謂之四荒九夷八¶
狄七戎六蠻謂之四海(爾/雅)地者易也言養物懷任交易¶
變化含吐應節故其立字土力於乙者為地(春/秋)地東西¶
為緯南北為經山為積德川為積刑(家/語)地有四遊常動¶
而不止譬如人在大舟中閉牖而坐舟行不覺也(尚書/考靈)¶
<pb:KR3k0025_WYG_006-4a>¶
(曜/)地有三千六百軸(河圖括/地象)地者萬物之祖元氣所由¶
生也(白虎/通)地以川為脉草木為毛土為肉石為骨(博物/志)¶
九地者一為沙泥二澤浼三沚崖四下田五中田六上¶
田七下山八中山九上山(太𤣥/注)費長房有神術能縮地¶
脈千里聚在目前放之復如舊(神異/𫝊)¶
集八柱何當東南何虧(楚詞天問按淮南/子云地有八柱)康回憑怒地¶
何故以東南傾(同上康回共工也按列子云/共工怒觸不周之山絶地維)東西南北¶
其脩孰多南北順&KR0034;其衍幾何(同/上)奈何以彈丸地而囷¶
<pb:KR3k0025_WYG_006-4b>¶
太平之民哉(髙適/上疏)删百代之弊綜羣言之首繁而不亂¶
疎而不漏才識以潤之丹青以炳之使嗜學之徒未披¶
文而見義不由户而覩奥斯乃訓導之明也窮地而述¶
舉世而載事極洪纎理通微昧混一家文軌張大國之¶
襟帶覈人物之虛實總山川之要㑹表皇威之有截明¶
王道之無外斯乃功用之大也見蒼梧塗山則思舜禹¶
䘏民之艱覩窮荒大漠則悟秦漢勞師之弊覽齊墟晉¶
壤則想桓文勤王之霸觀洞庭荆門則知苗蜀恃險之¶
<pb:KR3k0025_WYG_006-5a>¶
敗王者於是明乎得失諸侯於是鑒乎興替斯又懲勸¶
之道也(吕溫地/志圖序)上帝既剖混沌氏以支節為山嶽以腸¶
胃為江河一旦慮其掀然而興則下無生類矣於是孕¶
銅於山澤滓魚鹽於江河俾後人攻取將有以苦混沌¶
之靈而致其不起也嗚呼混沌氏則不起而人力殫焉¶
(羅隐蒙/叟遺意)地形連海盡(李/白)俯入裂厚坤　殺氣南行動坤¶
軸　開地當天險(同/上)五方亂風土百種分鋤耕(韓/集)稍疑¶
地脈斷(桞/集)¶
<pb:KR3k0025_WYG_006-5b>¶
本朝彈丸黒子之地(趙普/𫝊)沈僴問何謂四游朱文公曰¶
謂地之四游升降不過三萬里非謂天地中間相去止¶
三萬里也春遊過東三萬里夏遊過南三萬里秋遊過¶
西三萬里冬遊過北三萬里今厯家筭數如此以土圭¶
測之皆合僴曰譬以大盆盛水而以虛器浮其中四邉¶
定四方若器浮過東三寸以一寸折萬里則去西三寸¶
亦如地之浮於水上蹉過東方三萬里則逺去西方三¶
萬里矣南北亦然然則冬夏晝夜長短非日晷出沒之¶
<pb:KR3k0025_WYG_006-6a>¶
所為乃地之游轉四方而然爾曰然(朱文公/語錄)不有萬物¶
殊豈知方輿大　地理山川隔　摇蕩山川失維陬(歐/陽)¶
(公/)區區魏中梁一米誰雌雄　泰山秋毫兩無窮鉅細¶
本出形相中大千起滅一塵裏未知頏頡誰雌雄　門¶
浮一區爾真妄果安在垂慈世人眼俯仰了大塊(東/坡)¶
　　　山¶
經地中有山謙山附于地剥天下有山遯兼山艮　艮¶
為山(易/)封十有二山(書/)隨山刋木(益/稷)隨山濬川(禹/貢)九山¶
<pb:KR3k0025_WYG_006-6b>¶
刋旅(同/上)景山與京　我徂東山　節彼南山　陟彼北¶
山　謂山葢卑為岡為陵　莫髙匪山　髙山仰止¶
信彼南山維禹甸之　帝省其山　奕奕梁山維禹甸¶
之　天作髙山太王荒之　於皇時周陟其髙山　陟¶
彼景山(詩/)山虞掌山林之禁令(周/禮)山出器車(記禮/運)今夫¶
山一卷石之多及其廣大草木生之禽獸居之寳藏興¶
焉(中/庸)¶
子孔子登東山而小魯登泰山而小天下(孟/子)山不辭土¶
<pb:KR3k0025_WYG_006-7a>¶
石故能成其大(管/子)渤海之東有大壑焉其中有五山曰¶
岱輿圓嶠方壺瀛洲蓬莱五山之根無所連著帝命禺¶
强使巨鼇十五舉首而戴之五山始峙而不動而龍伯¶
之國有大人舉足不盈數歩而暨五山之所一釣而連¶
六鼇於是岱輿圓嶠二山沈於大海　大行王屋二山¶
本在冀州之南河陽之北北山愚公年九十面山而居¶
懲出入之迂也聚族而謀曰吾與汝畢力平險可乎妻¶
曰焉置土石曰投諸渤海之尾遂率子孫荷擔者三夫¶
<pb:KR3k0025_WYG_006-7b>¶
鄰人孀妻有遺男往助之寒暑易節始一反焉河曲智¶
叟曰甚矣汝之不慧以殘年餘力曽不能毁山之一毛¶
如大行王屋何愚公曰汝心之固曽不如孀妻弱子雖¶
我之死有子存焉子子孫孫無窮匱也而山不加増何¶
苦而不平操蛇之神聞之告之於帝帝感其誠命夸娥¶
氏負二山一厝朔東一厝雍南自此冀之南漢之隂無¶
隴斷焉(列/子)不登髙山不知天之髙也　積土成山而風¶
雲興焉　玉在山而木潤(並荀/子)丘陵學山而不至乎山¶
<pb:KR3k0025_WYG_006-8a>¶
(揚/子)¶
史黄帝披山通道登丸山及岱宗西至於崆峒登雞頭¶
南至於江登熊湘逐葷粥合符釡山而邑於涿鹿之阿¶
(史/)自威宣燕昭使人入海求蓬莱方丈瀛洲三神山諸¶
仙人及不死之藥皆在焉未至望之如雲臨之風輙引¶
&KR0657;去終莫能至(封禪/書)余南登廬山觀禹疏九江遂至於¶
㑹稽太湟上姑蘇望五湖東闚洛汭大邳逆河行淮泗¶
濟漯洛渠西瞻蜀之岷山及離堆北自龍門至於朔方¶
<pb:KR3k0025_WYG_006-8b>¶
　禹廵狩至㑹稽而崩因葬焉上有孔穴民間云禹入¶
此穴(河渠/書)嚴子陵隠於富春山(後/漢)謝安棲遲東山放情¶
丘壑每遊賞必以妓從(晉/傳)羊祜與從事鄒潤甫登峴山¶
垂泣曰自有宇宙有此山由来賢達勝士登此逺望者¶
多意皆湮滅無聞潤甫對曰明公德冠四海令聞令望¶
當與此山俱(本/傳)桓沖謂王徽之曰卿在府日久比當相¶
料理徽之初不酬答直髙視以手扳拄頤云西山朝来¶
致有爽氣耳(徽之/傳)謝靈運好登山嘗著木屐上山則去¶
<pb:KR3k0025_WYG_006-9a>¶
前齒下山則去後齒(南史/本傳)盧藏用始隠終南山晩乃徇¶
權利司馬承禎嘗召至闕下藏用指終南山曰此中大¶
有佳處禎曰以僕視之此乃仕宦之捷徑耳(唐/書)¶
傳記山者土之聚也(國/語)山三襲陟(山之形若三山/重累者名陟)再成¶
英(山形兩重/者名英)一成坯(山上更有一山/重累者名坯)山大而髙崧山小¶
而髙峯鋭而髙嶠卑而大扈小而衆巋小山岌大山峘¶
(岌髙過也言小山與大山相並/而小山髙過於大山者名峘也)屬者嶧(山形相連屬/不絶者名嶧)獨¶
者蜀(山之孤獨/者名蜀)上正章(山形上平/者名章)宛中隆(山形中央藴/聚而髙者名)¶
<pb:KR3k0025_WYG_006-9b>¶
(隆/)山脊岡未及上翠㣲(未及頂上在旁陂陁之處/名翠㣲杜詩華亭入翠㣲)山頂¶
冢如防者盛(防隄/也)巒山嶞(巒山謂山形狭長也凡物狭/而長謂之嶞詩曰嶞山喬嶽)¶
重甗隒(甗甑也形如累/兩甑名曰隒)左右有岸厒(夾山有岸/名曰厒)大山宫¶
小山霍(大山環遶小/山其名曰霍)小山别大山鮮(小山與大山分别/不相連其名曰鮮)¶
山絶陘(連山中㫁/絶名曰陘)多小石磝多大石礜山上有水埒山¶
豄無所通谿石戴土謂之崔嵬土戴石為砠山夾水澗¶
陵夾水澞山有穴為曲山西曰夕陽(暮乃/見日)山東曰朝陽¶
(旦即見日以/上並見爾雅)土山多雲鐵山多石(博物/志)大凡天下名山¶
<pb:KR3k0025_WYG_006-10a>¶
五千三百七十居地大凡六萬四千五十六里地之東¶
西二萬八千里南北二萬六千里出水者八千里受水¶
者八千里出銅之山四千六十出鐵之山三千六百九¶
十　青丘之山其陽多土其隂多青艧(山海/經)天下名山¶
八而三在蠻夷五在中國(類/要)五百嵗天下名山一開開¶
時金玉湧出(内/傳)山之為言宣也含澤布氣調五神也(春/秋)¶
(説題/辭)終南山一名地肺中有石室靈芝(三秦/紀)終南一名¶
太一(五經/通義)閔文衍思九華山圖於白綾半臂號九華半¶
<pb:KR3k0025_WYG_006-10b>¶
臂(青陽/記)驪山有飯禄泉金沙洞玉蘂峯(楊妃/外傳)驪山箏殿¶
側有魏泉堂碑其石瑩徹玻瓈石之碑也(同/上)王烈入太¶
行山見石中有青泥流出烈取摶之隨手堅凝氣味如¶
粳米飯按仙經云此石髓服之壽與天地齊(神仙/傳)李球¶
遊五臺山山中有風穴球墜焉引者曰此山道家紫府¶
洞也五峯之上皆積四海竒寳以鎮峯頂亦如茅山洞¶
鎮以安息之金墉城之寳春山襍玉環水香瓊以固上¶
真之宅(廣/記)荆山為地雌上為軒轅室(河/圖)宋武登八公山¶
<pb:KR3k0025_WYG_006-11a>¶
劉安故臺曰城郭如匹帛之繞叢花也(六/帖)雲縣有君山¶
大風雨後聞管絃聲其山謂之仙宫(南康/記)崆峒山有三¶
其一在臨洮一在安定一在汝州(寰宇/記)天為蜀王生五¶
丁力士能徙山(蜀王/本記)南方有國土名為勝樂其國有山¶
名曰妙峯(華嚴/經)大小洞天並見前集¶
集青陽縣南有子山山髙數千丈有九峯如蓮花太史¶
公南遊畧而不書雖靈仙徃復而賦詠無聞予乃削其¶
舊號加以九華之目詩云妙有三分氣靈山開九華(李/太)¶
<pb:KR3k0025_WYG_006-11b>¶
(白/)天河掛緑水綉出九芙蓉(太/白)昔予仰太華以為此外¶
無竒愛女几荆山以為此外無秀今見九華始悼前言¶
之容易也歌云竒峯一見驚魂魄意想鴻爐始開闢疑¶
是九龍夭矯欲攀天忽逢霹靂一聲化為石(劉禹錫/詠九華)北¶
上太行山艱哉何巍巍羊腸阪詰屈車輪為之摧(文/選)蒼¶
山何鬱盤飛閣凌上清(韋蘇州/詠驪山)昔者先王遊髙唐夢一¶
婦人曰妾巫山之女也為髙唐之客妾在巫山之陽髙¶
丘之阻旦為朝雲暮為行雨(宋玉髙/唐賦)散雨收夕臺行雲¶
<pb:KR3k0025_WYG_006-12a>¶
卷神帳(古樂/府)巫山十二鬱蒼蒼片石亭亭號女郎曉霧¶
乍開疑卷幔山花欲謝似殘粧(劉禹/錫)十二峯前落照㣲¶
髙唐宫暗坐迷歸朝雲暮雨長相接猶自君王恨見稀¶
(李義/山)從有精靈得徃来狖軛鼯軒亦顛隕(羅隠上詩/以詠巫山)兹¶
嶺復巑岏分區奠淮服東限瑯琊臺西距孟諸陸(文/選)雲¶
代之間有靈山焉與竺乾鷲嶺角立相望(劉文謂/五臺山)其山¶
則盤紆岪鬱隆崇嵂崒岑崟參差日月蔽虧(文/選)山逼畫¶
屏新　稠疊千萬峯相連入雲去　川岳涵餘清　寒¶
<pb:KR3k0025_WYG_006-12b>¶
山饒積翠　藍岑竦天壁突兀如鯨額奔蹙横澄潭勢¶
吞落星石　積雪曜隂崖飛流敧陽壑　參差逺天際¶
縹渺晴霞外　疊峯礙河漢秀嶺横牛斗　一重一掩¶
吾肺腑山鳥山花吾友于(李/白)潤聚金碧氣　却畧羅峻¶
屏　大山蟠嵌根　清最陪躋攀傲睨俯峭壁　崇岡¶
相枕帶　那知根無鬼神藏已覺氣與嵩華敵(杜/詩)遥峯¶
出寸碧　公乎真愛山看山相連夕猶嫌山在眼不得¶
着脚歴　天空浮脩眉(韓/集)積翠浮㶑灔始疑負靈鼇¶
<pb:KR3k0025_WYG_006-13a>¶
逈窮兩儀際髙出萬象表　海畔尖山似劒鋩秋来處¶
處割愁腸若為化得身千億散上峯頭望故鄉(栁/集)檻前¶
山翠茂陵眉(杜牧/之)¶
本朝鴈蕩山永嘉郡其峯巖巒峒皆平地聳起竒秀之¶
狀也甲於天下而謝靈運在永嘉窮訪山水發於吟詠¶
無一字及鴈蕩山者唐時詩人皆不言及蓋徃時為灌¶
木叢宻掩蔽不見至真宗朝造應宫伐木為楹始得此¶
也(東軒/雜錄)溫州鴈蕩山祥符中因造玉清宫伐山取材有¶
<pb:KR3k0025_WYG_006-13b>¶
人見之按西域書阿羅漢諾矩羅居震亘東南大海際¶
鴈蕩山芙蓉峯龍湫唐僧貫休為諾矩羅贊有鴈蕩經¶
行雲漠漠龍湫宴坐雨濛濛之句此山南有芙蓉峯山¶
頂有大池相傳以為鴈蕩下有二潭水以為龍湫又有¶
經行峡宴坐峯皆後人以貫休名之也(筆/談)始余赴中山¶
連日風埃未嘗了了見大行也今將適嶺表過臨城道¶
中天氣肅然西南草木皆可數忽悟笑曰余南遷其必¶
返乎此退之衡山之祥也(東/坡)西登大行嶺北望清凉山¶
<pb:KR3k0025_WYG_006-14a>¶
晴空浮五髻晻藹鄉雲間(清凉山謂五/臺也同上)老杜詩云翠屏¶
宜晩對東坡云羊元居山當戸山峯竒秀每據筠床終¶
日笑傲或偃卧謂客曰此翠屏宜晩對爽人心目顔魯¶
公名其隠山為翠屏(同/上)須知我是愛山者無一詩中不¶
説山　睡餘敧枕看山橫　雪裹山巒開曉幌　烟嵐¶
互明滅㸃綴若圖屏　山氣無四時　人去山自緑¶
山横天地蒼茫外　江上孤峯蔽緑蘿縣樓終日對嵯¶
峨　巉巉起絶壁蒼翠非刻鏤　遥岑聳孤出可愛欣¶
<pb:KR3k0025_WYG_006-14b>¶
欲就　㑹須乗醉攜佳客踏雪来觀羣玉峯　島嶼松¶
門數里長懸崖對起碧峯雙　南山鬱蒨舊可愛千仭¶
巉巖如刻削林枯山瘦失顔色我意豈能無寂寞　千¶
巖萬壑響松檜懸崖巨石飛流淙　江上山兮海上峯¶
藹清蒼兮香巑叢霞飛霧散兮青空天思削兮壁立於¶
鴻蒙懸崖磴絶兮險且窮穿雲渡水兮忽得路而不知¶
其幾重中有平田廣谷兮與世隔絶猶有太古之遺風¶
泉甘土肥兮鳥獸雝雝其人麋鹿兮既夀而豊不見人¶
<pb:KR3k0025_WYG_006-15a>¶
間之幾時兮但見草木華落為秋冬(歐陽/公)循上得勝遊¶
　冐曉窮幽邃操戈畏炳彪　回峯亂嶂鬱參差雲外¶
髙人世得知　山髙惜人力十歩輙一憩却立浮雲端¶
俯視萬井麗　槎牙亂峯合晃蕩絶壁横　何人守蓬¶
莱夜半失左股　浮山若鵬蹲忽展垂天羽根株互連¶
絡崖嶠爭吞吐　方其欲化時天匠磨月斧帝觴分餘¶
瀝山骨醉后土峯巒尚開闔澗谷猶呼舞　青山滿墻¶
頭髧鬌幾雲髻　青山偃蹇如髙人常時不肯入官府¶
<pb:KR3k0025_WYG_006-15b>¶
髙人自與山有素不待招邀滿庭戸　收覽竒秀得十¶
五强飲且為山作主　山向吾曹分外清　路轉山腰¶
足未移水清石瘦便能竒　直視無前氣吐虹五湖三¶
島在胷中　樹暗草深人靜處　捲簾敧枕卧看山¶
雲間聳孤翠　脚力盡時山更好莫將有限趂無窮¶
崖崩路絶𤣥鳥去惟有喬木攙天長　峩峩兩烟鬟古¶
鏡開新妝　山中亦何有木老石頭頑正頼天日光澗¶
谷紛爛斑　南山有佳色無人空自竒清詩為題品草¶
<pb:KR3k0025_WYG_006-16a>¶
木變芬菲　青山自遶廊不要買山錢　梯山上巉絶¶
俯視驚谽谺　無價青山為我賒　我昔曽為徑山客¶
至今詩筆餘山色　君住此山三十年妙語應須得山¶
骨　山髙無風松自響誤認石齒號驚湍　含暉亭上¶
望東溟凌霄峯頭把南嶽　每逢佳士與名山何異枯¶
楊便馬疥今朝偶上法華嶺縦觀始覺人寰隘　攜琴¶
已尋壑載酒復經丘　青山若無素偃蹇不相親　横¶
看成嶺側成峯逺近髙低各不同不識廬山真靣目¶
<pb:KR3k0025_WYG_006-16b>¶
只縁身在此山中(以上並/東坡)¶
　　　嶽¶
經咨四岳(書/)奠髙山大川注云髙山五嶽(禹/貢)考制度於¶
四岳諸侯各朝於方岳(周/官)般巡狩而祀四岳河海也(詩/序)¶
嶞山喬嶽　及河喬嶽(詩/)大宗伯以血祭祭五嶽(周/禮)天¶
子祭名山五嶽視三公(記王/制)維嶽䧏神生甫及申維申¶
及甫為周之翰　此文武之徳也(禮/記)山嶽則配天(左/)¶
子山有嶽而且大者衆人所不能踰也(揚/子)舜一歳而巡¶
<pb:KR3k0025_WYG_006-17a>¶
五嶽國不費而民不勞(文中/子)¶
史五嶽四瀆節宣雲雨(前/漢)地有山嶽以宣其氣者也(後/天)¶
(文/志)嶽者靈氣之所宅(祭祀/志注)山嶽磊落而羅峙(成公/綏傳)爰登¶
方岳封禪勒成(晉/書)五嶽(唐/鑑)秦王謂尉遲敬德曰公之心¶
如山嶽然(唐書/列𫝊)韋思謙曰御史出使若不動摇山嶽誠¶
曠職耳(本/傳)¶
集嶽脩貢兮川效珍　禀山嶽之孕靈　峩峩崇嶽吐¶
符䧏神　險資嶽靈(文/選)激神嶽之嶈嶈(漢班孟/堅賦)峻嶽之¶
<pb:KR3k0025_WYG_006-17b>¶
崇岡兮(嵇康/賦)地有五嶽維天之柱(張説遺/愛頌)自三光五嶽¶
之氣分(栁/文)凝赤聳山岳　五嶽祭秩比三公四方環鎮¶
嵩當中(韓/集)髙嶽前嵂崒(杜/詩)¶
　　　東嶽泰山(岱山同/)¶
經嵗二月東巡狩至于岱宗(書/)泰山巖巖魯邦所瞻(詩/)¶
兖州其山鎮曰岱山(周/禮)孔子歌曰泰山其頽乎(記檀/弓)齊¶
人將有事於泰山必先有事於配休(郊特/牲)鄭伯請釋泰¶
山之祀而祀周公以泰山之祊易許田鄭伯使宛來歸¶
<pb:KR3k0025_WYG_006-18a>¶
祊不祀泰山也(左/)觸石而出膚寸而合不崇朝遍雨天¶
下者惟泰山雲爾(公/羊)季氏旅於泰山子曰曽謂泰山不¶
如林放乎(語/)¶
子挾泰山以超北海　泰山之於丘垤類也　孔子登¶
泰山而小天下(孟/子)孔子遊泰山見榮啟期(列/子)泰山之容¶
巍巍然髙望之千里不見埵堁逺之故也(淮南/子)逐獸者¶
目不見泰山(淮/南)升東嶽而後知衆山之峛崺也况介丘¶
乎(揚/子)¶
<pb:KR3k0025_WYG_006-18b>¶
史秦始皇上泰山風雨暴至休於樹下因封其樹為五¶
大夫　李斯上秦皇書曰泰山不辭土壤故能成其大¶
(史/)泰山若礪(功臣/表)藺相如名重泰山(傳/)封禪七十二王¶
惟黄帝得上泰山封(前郊/祀志)泰山一名岱宗五嶽之長王¶
者易姓告代之處也(五行/志)武帝封泰山白雲起封中(前/漢)¶
太始二年詔泰山見黄金(本/紀)方將増泰山之封加梁父¶
之髙(相如/傳)天下之安猶泰山而四維之也(嚴/助)泰山之髙¶
不嶕嶢不能浡滃雲雨㪚歊蒸(揚/雄)光武建武三十二年¶
<pb:KR3k0025_WYG_006-19a>¶
柴望登封泰山禪如梁隂以承靈瑞(後/紀)太宗遣杜正倫¶
行泰山七十二君壇迹(唐禮/樂志)𤣥宗詔張説撰封禪壇頌¶
刻之泰山(同/上)自韓愈殁天下仰之如泰山北斗云(本傳/贊)¶
傳記泰山為東嶽(爾/雅)泰山一曰天孫天帝之孫也主召¶
人䰟魄(博物/志)岱者代也東方萬物始交代之處(五經/通義)泰¶
山盤道屈曲而上凡五十餘盤經小天門大天門西巖¶
為仙人石門東巖為介丘東南巖為日觀雞一鳴時見¶
日出黃河去泰山二百餘里祠所望黃河如帶(泰山/記)泰¶
<pb:KR3k0025_WYG_006-19b>¶
山南有廟悉種柏大者十五六圍相傳漢武所種(同/上)岱¶
宗石室中上下懸絶其中金牀玉几(列仙/傳)東岱亦曰泰¶
山(六/帖)梁岳即泰山也(類/要)岱宗之洞周回三千里名曰三¶
宫空洞之天(茅君/内傳)¶
集崒乎泰山不足為髙(韓/文)四月上泰山石平御道開六¶
龍過萬壑澗谷隨縈迴(李/白)北眺㠋嶂竒傾崖向東摧洞¶
門閉石扇地底興雲雷　天門一長嘯萬里清風来曠¶
然小宇宙棄世何悠哉　平明登日觀舉手開雲闗¶
<pb:KR3k0025_WYG_006-20a>¶
黄河從西来窈窕入逺山憑崖覽八極目盡長空閒(李/白)¶
岱宗夫如何齊魯青未了造化鍾神秀隂陽割昏曉盪¶
胷生層雲決眥入飛鳥㑹當凌絶頂一覽衆山小　東¶
嶽雲峯起(杜/詩)¶
本朝岱宗已在眼一徃繼前躅天門四十里夜看扶桑¶
浴回頭望彭城大海浮一粟(東/坡)¶
　　　南嶽衡山¶
經五月南巡狩至於南嶽(書/)岷山之陽至於衡山(禹/貢)荆¶
<pb:KR3k0025_WYG_006-20b>¶
州其山鎮曰衡山(周/禮)¶
史劉璘之嘗採藥至衡山深入忘返見有一澗水水南¶
有二石囷一開一閉水深廣不得過遇伐薪人問徑得¶
還或説囷中皆仙靈方藥璘之欲更索不復知處也(晉/書)¶
李泌畏禍願隠衡山詔給三品禄賜隠士服為置室廬¶
(唐/書)¶
傳記霍山為南嶽衡山一名&KR1174;嶁(山海/經)衡山南嶽也至¶
黄帝乃以&KR0998;霍二山為副(衡山/記)禹傷父功不成乃巡衡¶
<pb:KR3k0025_WYG_006-21a>¶
山血馬以祭之忽夢𤣥夷蒼水使者謂禹曰欲得我山¶
神書者齊焉齊三日遂獲金簡玉字之書得治水之要¶
(吳越/春秋)漢武南巡以衡山逺道隔江漢乃徙南岳之祭于¶
廬江&KR0998;山(荆州/記)朱陵之靈臺大虛之寳洞赤帝館其嶺¶
祝融宅其陽　自湘川至長沙九向九背然後不見¶
衡山有三峰極秀一名芙蓉峯最為竦傑自非清霽之¶
朝不可望見峯上有泉飛𣲖如一幅絹分映青林直注¶
山下(同/上)朱陵之靈壇太虛之寳洞當翼軫之宿度應璣¶
<pb:KR3k0025_WYG_006-21b>¶
衡故曰衡山有五峯曰紫盖曰宻雲曰祝融曰天柱曰¶
石廩(湘州/記)湘東姚祖經衡山望巖下數少年並執筆作¶
書未至百歩少年相與飛颺遺一紙書字字皆鳥跡(異/苑)¶
衡山有三峯一曰紫盖每見有雙白鶴回翔其上二曰¶
石囷下有石室三曰芙蓉上有飛泉(六/帖)¶
集衡翟磊落以連鎮(郭景/純賦)五嶽於中州衡山最逺南方¶
之山巍然髙而大者百數獨衡山為宗最逺而獨為宗¶
其神必靈(韓送廖/道士序)衡山蒼蒼入紫冥下看南極老人星¶
<pb:KR3k0025_WYG_006-22a>¶
(李/白)南嶽配朱鳥秩禮自百王歘吸領地仙鴻洞半焱方¶
　祝融五峯尊峯峯次低昻紫盖獨不朝爭長嶪相望¶
　南嶽據江湖(杜/詩)委舟湘流往觀南嶽雲壁覃覃穹林¶
悠擢　山僧愛山出無期俗士牽俗来何時祝融峯下¶
一回首即是此生長别離　火維地荒足妖怪天假神¶
柄專其雄噴雲泄霧藏半腹雖有絶頂誰能窮我来正¶
逢秋雨節隂氣晦昧無清風潛心黙禱若有應豈非正¶
直能感通須臾靜掃衆峯出仰見突兀撑青空紫盖連¶
<pb:KR3k0025_WYG_006-22b>¶
延接天柱石廩騰擲堆祝融　&KR1174;嶁山尖神禹碑字青¶
石赤形摹竒(韓/集)東南倚盖卑維嶽資柱石前當祝融居¶
上拂朱鳥翮青冥結精氣磅礴宣地脈還聞膚寸隂能¶
致彌天澤(劉禹/錫)¶
本朝不見祝融峯還泝瀟湘去(山/谷)我来萬里駕長風絶¶
壑層雲許盪胷濁酒三杯豪氣發朗吟飛下祝融峯¶
衡嶽千仭起祝融一峯髙羣山畏突兀奔走如曺逃捫¶
天滑清壁俯壑崩銀濤所恨無十犗一掣了六鼇(朱文/公)¶
<pb:KR3k0025_WYG_006-23a>¶
　　　西嶽華山¶
經八月西巡狩至於西嶽(書/)西傾朱圉鳥鼠至于太華¶
　南至於華隂(禹/貢)歸馬於華山之陽(武/成)豫州其山鎮曰¶
華山(周/禮)¶
史秦始皇踐華山為城(史/)始皇三十六年鄭客至華隂¶
望見素甲白馬從山上下知其非人道左止而待之遂¶
持璧與鄭客曰為我遺鎬池明年祖龍死(史/)張楷能為¶
五里霧所居成市徙華山有公超霧市(後本/傳)¶
<pb:KR3k0025_WYG_006-23b>¶
傳記華山為西嶽(爾/雅)鄧紹入華山見童子以五綵囊盛¶
柏葉露(華山/記)山頂有池生千葉蓮花服之羽化因曰華¶
山(同/上)太華之山削成而四方其髙五千仭其廣千里(山/海)¶
(經/)華山中頂石龜側有飛磴逹背見玉女祠有五石臼¶
號曰玉女洗頭盆(廣/記)太華少華故曰二華　華山三峯¶
(六/帖)西方少隂用事萬物生華故曰華山(白虎/通)毛女在華¶
隂山中獵師世世見之體生毛自言秦始皇宫人(列仙/傳)¶
呼子先夀百餘歳臨去呼酒家嫗令急裝便有仙人持¶
<pb:KR3k0025_WYG_006-24a>¶
二毛狗来因各騎之乃龍也上華隂山嘗於山大呼言¶
子先酒母在此(同/上)¶
集西嶽太華之首峯有五崖比壑破巖而列自下逺而¶
望之偶為掌形舊俗土記之傳者皆曰昔河自積石出¶
而南流既越龍門遂弭南馳者千數百里折波左旋將¶
走東溟連山塞之壅不得去有巨靈於此力擘而剖其¶
中拓而北者為首陽絶而南者為太華河自此洩茫洋¶
下馳故其掌跡猶存巨靈之跡也余往觀曰誕哉此説¶
<pb:KR3k0025_WYG_006-24b>¶
乎夫所謂神者非人也其動無聲其行無跡若形而無¶
象若色而無色㧞山剖澤而不見其作鼔風奔水而不¶
見其力視不可察名不可及故推而謂之神焉有神之¶
作力而有人之跡乎(王涯/仙)李白登華山落鴈峯曰此山¶
最髙呼吸之氣想通帝座矣恨不持謝朓驚人詩来搔¶
首問青天耳(搔首/集)諒少昊之下都即蓐収之别館(張説/碑)¶
西嶽出浮雲積氣在太清連天擬黛色百里遥青冥(王/維)¶
西嶽崢嶸何壯哉黄河如絲天際来　巨靈咆哮擘兩¶
<pb:KR3k0025_WYG_006-25a>¶
山洪波噴流射東海三峯聳立如欲摧翠崖丹谷髙掌¶
開白帝金精運元氣石作蓮花雲作臺　太華三芙蓉¶
明星玉女峯(李/白)西岳峻嶒聳處尊諸峯羅列似兒孫安¶
得仙人九節杖拄到玉女洗頭盆車箱入谷無歸路箭¶
栝通天有一門稍待秋風凉冷後髙尋白帝問真源¶
前軒頽返照巉絶華嶽赤(杜/詩)太華峯頭玉井蓮開花十¶
丈藕如船冷比雪霜甘比蜜一片入口沉疴痊我欲求¶
之不憚逺青壁無路難夤縁安得憑梯上摘實下種七¶
<pb:KR3k0025_WYG_006-25b>¶
澤根株連(韓/集)靈蹤露指爪殺氣見稜角(劉禹/錫)¶
本朝李肇國史補載韓愈遊華山窮極幽險心悸目眩¶
不能下發狂號哭投書與家人别華隂令百計取之方¶
能下沈顔作贅書以為肇妄載豈有賢者輕命如此余¶
觀之贈張籍詩云洛邑得休告華山窮絶陘倚巖睨海¶
浪引袖拂天星日駕此回轄金神所司刑泉紳拖修白¶
石劒攢髙青磴蘚達拳跼梯飇颭伶俜悔狂已咋齒垂¶
戒仍鐫銘則知肇記為信然沈顔為妄辯也(隠居/詩話)無為¶
<pb:KR3k0025_WYG_006-26a>¶
子嘗以事過華山重几日飲酒蓮花峯上(東/坡)¶
　　　北嶽恒山¶
經十有一月朔巡狩至於北嶽(書/)太行恒山至於碣石¶
(禹/貢)并州其山鎮曰恒山(周/禮)¶
子其山北臨代南俯趙東接河海之間早生而晩殺五¶
穀之所蕃熟四種五穫焉(管/子)恒山之蛇名曰率然一身¶
而兩頭擊其一頭則一頭至擊其中則兩頭皆至(孫/子)¶
史趙簡子謂諸子曰吾藏寳符於恒山中徃者立為後¶
<pb:KR3k0025_WYG_006-26b>¶
諸子競往無所得無恤曰常山臨代代可取也簡子曰¶
是知符矣(史/)¶
傳記恒山為北嶽(爾/雅)北方為恒恒者常也隂終陽始其¶
道常乆故曰恒山(白虎/通)常山髙三千九百丈上方三千¶
里(山海/經)慕容雋恒山上得璧七十二(前燕/錄)昌容者常山¶
道士自稱殷女食蓬蔂根往来山下見者二百餘年顔¶
色如二十許人(列仙/傳)¶
集大哉兹嶽殊於衆山嵩華乃跼其近甸衡岱不踰於¶
<pb:KR3k0025_WYG_006-27a>¶
方域孰與夫包括綿長經綸中外外夷有四昴宿主胡¶
則延袤以限之中郡有五寳符在岱則髙襄以臨之其¶
頂也上扶乾門黒帝之宫觀其足也下捺坤軸𤣥神之¶
都府豈止劈冀魏截幽燕拒洪河撐大海鴻洞合沓半¶
天下之襟帶嵯峨巉巗一宇宙之標格者也(張嘉/貞碑)¶
　　　中嶽嵩山¶
經崧髙維嶽峻極於天維嶽䧏神生甫及申(詩/)¶
史漢武帝詔曰朕有事華山至於中嶽翌日親登崇崧¶
<pb:KR3k0025_WYG_006-27b>¶
御史乗屬在廟傍吏卒咸聞呼萬嵗者三登禮罔不答¶
其令祠官加増太室祠禁無伐其草木以山下三百戸¶
為之奉邑名曰崇崧(前/紀)則天改嵩山為神岳(唐/書)李渤隠¶
少室山以右拾遺召謝不起(同/上)¶
傳記中央之嶽居四方之中而髙故曰嵩山(白虎/通)其山¶
三十六峯東曰太室西曰少室嵩其總名也謂之室者¶
以其下各有石室焉(西征/記)岳之西北一峯號望都峯天¶
氣清暖即望見洛陽東北一峯號雞鳴五更之初便見¶
<pb:KR3k0025_WYG_006-28a>¶
日出(紀/異)東龍門之南有許由山髙大自絶其北有潁水¶
堯聘許由處(道/書)周靈王太子晉遇浮丘公接上嵩山(列/仙)¶
(傳/)嵩髙山北有大穴嘗有人誤墜穴中同輩投食墜者¶
得之為尋穴而行計可十許日忽曠然見明又有草屋¶
中有二人對奕局下有一杯自飲墜者告以飢渇棊者¶
曰可飲此墜者飲之氣力十倍半年許乃出自蜀中歸¶
洛下問張華華曰此仙館所飲者玉漿也所食者龍穴¶
石髓也(世/説)¶
<pb:KR3k0025_WYG_006-28b>¶
集嵩山有神人焦錬師不知何許婦人也嘗胎息絶穀¶
居無室廬遊行若飛倐忽萬里世或傳其入東海登蓬¶
莱竟亦不能測其徃也(李/白)元丹丘愛神仙朝飲潁泉之¶
清流暮還嵩岑之紫烟三十六峯長周旋躡星虹身騎¶
飛龍耳生風横河踐海與天通我知爾遊心無窮(李/白)¶
本朝嵩峯三十六終日對髙閣隂晴無朝暮紫氣嘗浮¶
泊雄然九州中氣象壓寥廓亦嘗歩其巔培塿視四岳¶
　始疑茫昧初混沌死鐫鑿神功夜催就萬仭成一削¶
<pb:KR3k0025_WYG_006-29a>¶
尤竒十二峯隠見入冥邈顧瞻但徘徊想像逢綽約¶
嵩山近可愛泉石吾已諾終朝有幽人白首老雲壑荆¶
巫惜遐荒詭怪杳難邈况逢秋雨霽濃染新翠濯峯端¶
上明月且可留幽酌　嵩峯三十六蒼翠爭聳出　嵩¶
嵐久不見寒碧更潺顔(歐陽/公)¶
　　　假山¶
經青州厥貢怪石　為山九仭功虧一簣(書/)維石巖巖¶
　漸漸之石(詩/)¶
<pb:KR3k0025_WYG_006-29b>¶
子宋之愚人得燕石而藏之以為寳客見之掩口而笑¶
曰此燕石也其與瓦甓不殊(荀/子)¶
史魏明帝鑿太行之石英採榖城之文石起景陽山於¶
芳林園公卿以下莫不展力帝躬自握土以率之(魏/志)到¶
溉居近淮水齋前山池有竒礓石長一丈六尺梁武帝戯¶
與賭之并禮記一部溉並輸焉石即遷置華林園宴殿¶
前所謂到公石也(南/史)薛元超轉中書舎人𢎞文館學士¶
省中有盤石其祖道衡常據以草制元超每見輙泫然¶
<pb:KR3k0025_WYG_006-30a>¶
流涕(唐/書)有人獲洛水白石而赤文者獻闕下曰此石赤¶
心故以獻李昭德叱曰洛水餘石豈盡能反邪(同/上)㧞野¶
古有川曰康干河斷松投之三年輙化為石色蒼緻然¶
脈理猶在世謂康干石(回紇/傳)唐莊宗朝張全義為四鎮¶
節度有監軍嘗得李德裕平泉醒酒石德裕孫延古因¶
託全義復求之監軍忿然曰自黄巢亂後洛陽園宅無¶
復能守豈獨平泉一石哉全義嘗在巢賊中以為譏已¶
大怒笞殺之(五代/史)¶
<pb:KR3k0025_WYG_006-30b>¶
傳記流洲在西海中上多積石名為昆吾石(十洲/記)白樂¶
天作牛竒章石記曰公嗜石以甲乙丙丁為品太為上¶
羅浮次之天竺又次之餘為下　李德裕居平泉山誡¶
子弟記曰鬻平泉者非吾子孫也以平泉一石與人者¶
非佳子弟也(雞/跖)李棻好竒有異石髙二尺許嵌硿可愛¶
每至未時節其氣出於石穴中若烟雲之狀因目之為¶
未石(揮/犀)陶淵明所居粟里兩山間中有大石仰視𤣥瀑¶
可坐十人號醉石(廬山/記)華山掌其石如人肉色每太陽¶
<pb:KR3k0025_WYG_006-31a>¶
對照則見之暮則漸隠不見(賈氏/談錄)王維輞川林下坐用¶
雷門四老石燈滅則石中鑽火(事/畧)¶
集渙若奔雲錯若置棊怒者虎鬬企者鳥厲抉其穴則¶
鼻口相呀搜其根則蹄股交峙環行卒愕疑若搏噬(栁/萬)¶
(石亭/記)有盤㘭秀出如靈丘鮮雲者有端險挺立如真官¶
神人者有縝潤削成如珪瓚者有㢘稜鋭劌如劒㦸者¶
乂有如虬如鳯若跧若動將翔將踴如鬼如獸若行若¶
聚將竦將鬬風烈雨晦之夕洞穴開&KR2430;若欱雲歕雷嶷¶
<pb:KR3k0025_WYG_006-31b>¶
嶷然有可望而畏之者烟霽景麗之旦巖㠋霮䨴若拂¶
嵐撲黛靄靄然有可狎而翫之者三山五嶽百洞千壑¶
覼縷簇縮盡在其中百仭一拳千里一瞬坐而得之(白/樂)¶
(天/)客從山来遺我盤石員平膩滑廣袤六尺質凝雲白¶
文坼烟碧莓苔有斑麋鹿無跡置之竹下風掃露滴坐¶
待禪僧眠留醉客清冷可愛肢體甚適便是白家夏天¶
床席(盤石/銘)震澤生竒石沉潛得地靈初辭水府出猶帶¶
龍宫腥發自江湖國采榮卿相庭從風夏雲勢上漢古¶
<pb:KR3k0025_WYG_006-32a>¶
槎形拂拭魚鱗見鏗鏘玉韻聆烟波含宿潤苔蘚助新¶
青嵌穴狐雛貎纎鋩蟲篆銘潺顔傲林薄飛動向雷霆¶
(太湖/石詩)錯落復崔嵬蒼然玉一堆峰駢仙掌出罅坼劒門¶
開峭頂髙危矣蟠根下壯哉精神欺竹樹氣色壓亭臺¶
隠起磷磷狀凝成瑟瑟肧㢘稜露鋒刃清越叩瓊瑰岌¶
嶪形將動嵬峩勢欲摧竒應連鬼怪靈合蓄風雷黛潤¶
霑新雨斑明㸃古苔未應棲鳥雀不肯染塵埃尖削琅¶
玕筍窪剜瑪瑙罍海神移碣石畫嶂簇天台　烟翠三¶
<pb:KR3k0025_WYG_006-32b>¶
秋色波濤萬古痕削成青玉片截斷碧雲根　迴頭問¶
雙石能伴老夫否石雖不能言許我為三友　三能為¶
刺史飯水復食蘗唯向天竺山取得兩片石此抵有千¶
金無乃傷清白(太湖/石詩)南曺小司冦舅累土為山一簣盈¶
尺嶔崟嬋娟宛有塵外數致詩云一簣功盈尺三峯意¶
出羣望中疑在野幽處欲生雲　江間饒竒石　嵑&KR2083;¶
怪石走(杜/詩)當軒乍駢羅隨勢忽開坼有洞若神剜有巖¶
類天劃終朝巖洞間歌吹宴親戚孰謂衡霍竒近在王¶
<pb:KR3k0025_WYG_006-33a>¶
侯宅(韓詩/下同)湖嵌費攜擎¶
本朝兖王作假山翊善姚垣曰不見假山惟見血山皆¶
生民膏血所成時太宗為諸王作假山聞語而罷(通/鑑)吳¶
仲庻守金陵夢三舉子求哀曰若不垂佑明日當為煨¶
燼矣公甚異之詰旦兵馬司狀申乞燒三醜石為灰供¶
脩造用公遂悟敕寺僧愛䕶焉(楊公/筆錄)政和間零陵縣貢¶
一巨石舟載至京師毁水門樓以入千夫舁之不能動¶
裕陵親灑宸翰云慶雲萬態竒峯仍以金帶一條挂其¶
<pb:KR3k0025_WYG_006-33b>¶
上遂即可移頃刻至苑中(揮塵/錄)余家有三峯余愛之非¶
徒愛其似山而又有所感焉非徒愛之而又有所敬焉¶
余見中峯魁岸倨肆意氣端重若有以服其旁之二峯¶
二峯莊栗刻削凛不可犯雖其勢服於中峯而岌然决¶
無阿附意吁可敬也夫其亦有所感也夫(老泉木/假山記)新霜¶
夜落秋雨殘有石露出寒溪垠苔昏蟲食禽鳥啄出没¶
溪水秋復春溪邉老翁生長見疑我来視何殷勤愛之¶
遠徙入幽谷曵以三犢載兩輪行穿城中罷市看但驚¶
<pb:KR3k0025_WYG_006-34a>¶
可怪誰復珍荒烟野草埋没久洗以石竇清冷泉朱欄¶
緑竹相掩映選致佳處當南軒南軒旁列千萬峯曽未¶
有此竒嶙峋乃知異物世所少萬金爭買傳幾人　匠¶
智無遺巧天形窮幽探謂我愛山者為山列前簷頽垣¶
不數尺萬嶮由心潛或開如斷碧或呀若谺&KR0008;或長隨¶
靡迤或瘦露空嵌險穴虧杳杳髙屏立巉巉後出忽孤¶
聳羣卉沓相參宛若氣融結突如鬼鐫鑱豈知几席間¶
百態生濃纎(范成/大)甘露寺有石如羊相傳謂之狼石云¶
<pb:KR3k0025_WYG_006-34b>¶
諸葛孔明坐其上與孫仲謀論曺公也詩曰狼石卧庭¶
下穹窿狀伏羱　謝安所居有石一株嘗倚杖相對吟¶
嘯終日忘歸北齊謝洙名之為玉筍峯唐栁公權榜其¶
亭曰獨秀峯杜詩云倚杖㸔孤石　至揚州獲二石¶
其一緑色岡巒迤邐有穴達於背其一正白可鑒漬以¶
盆水置几案間　李正臣蓄異石九峯玲瓏宛轉若牕¶
櫺然予欲以百金買之與仇池為偶名之曰壺中九華¶
且以詩紀之詩云念我仇池太清絶百金來買碧玲瓏¶
<pb:KR3k0025_WYG_006-35a>¶
　僕所藏仇池石希代之寳也詩云海石来珠宫秀色¶
如蛾緑坡陁尺寸間宛轉陵蠻足連娟二華頂空洞三¶
茅腹初疑仇池化又恐瀛洲蹙殷勤嶠南使饋餉揚州¶
牧盛以髙麗盆薦以文登玉　靈璧出石多似圖劉氏¶
園中有一株獨反覆可觀作麋鹿可宛頸狀東坡居士¶
欲得之乃畫臨華閣壁作醜石風竹主人喜乃以遺之¶
　忽從塵埃中来對氷雪顔瘦骨扶凜凜蒼根漱潺潺¶
但當對石飲萬事付等閒(東/坡)石屛出零陽白鶴山紹興¶
<pb:KR3k0025_WYG_006-35b>¶
間有宗子於水中得一石光采絢異其文若峯巒聳秀¶
渾然天成自是石工鑿取益衆烟雲雪月之景波瀾龍¶
鳯之象雖巧畫者莫臻其妙(零陵/志)米芾知無為軍初入¶
州廨見立石頗竒喜曰此足以當吾拜命取袍笏拜之¶
每呼曰石丈(石林/燕語)¶
　¶
　¶
　記纂淵海卷六¶
