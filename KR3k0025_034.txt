# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:33.827010
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷三十四
<pb:KR3k0025_WYG_034-1a>¶
欽定四庫全書¶
　記纂淵海卷三十四　　　宋　潘自牧　撰¶
　　職官部¶
　　　監司¶
史刺史銀印青綬　位居牧伯分刺諸州(百官/志)王陽為¶
益州刺史行部至卭崍九折坂歎曰奉先人遺體奈何¶
數乗此險及王尊為刺史至其坂問吏曰此非王陽所¶
畏道邪吏對曰是尊叱其馭曰驅之王陽為孝子王尊¶
<pb:KR3k0025_WYG_034-1b>¶
為忠臣　黄霸為揚州刺史治有績宣帝詔賜車蓋特¶
髙一丈以彰有徳　朱博為冀州刺史博本武吏不更¶
文法行部吏民數百遮道自言從事欲以觀試博博決¶
如神吏民大驚(並前/漢)郭伋為刺史行部到西河美稷有¶
童兒數百各騎竹馬于道次迎拜曰聞使君到喜故來¶
奉迎　蘇章遷冀州刺史故人為清河太守章行部請¶
太守為設酒殽甚歡太守喜曰人皆有一天我獨有二¶
天章曰今夕蘇孺文與故人飲者私恩也明日冀州刺¶
<pb:KR3k0025_WYG_034-2a>¶
史按事者公法也遂舉正其罪　郭賀為荆州刺史有¶
殊政顯宗賜以三公之服黼黻冕旒勅行部去襜帷使¶
百姓見其容服　賈逵為豫州刺史舉奏二千石以下¶
阿縱不法者帝曰逵真刺史也　賈琮為冀州刺史之¶
部言曰刺史當逺聽廣視糾察美惡何有反垂帷裳以¶
自掩塞乎乃命御者褰帷百城聞風竦震諸贓過者望¶
風解印而去　謝夷吾為荆州刺史第五倫薦之曰尋¶
功簡能為外臺之表聽聲察實為九伯之冠　李膺為¶
<pb:KR3k0025_WYG_034-2b>¶
青州刺史守令畏其威名聞風棄官　种暠為梁州刺¶
史被召當遷吏民詣闕請留之太后嘆曰未聞刺史得¶
人心若是乃許留一年(並後/漢)刺史銅印墨綬(晉百/官表)晉向¶
雄為秦州刺史假赤幢曲蓋鼔吹(晉/書)呉隠之為廣州刺¶
史酌貪泉賦詩(地理/部)楊逸為光州刺史廣設耳目善惡¶
畢聞咸言楊使君有千里眼那可欺之(本/傳)¶
傳記秦置監察御史漢省之後復置文帝以御史不奉¶
法乃遣丞相史出刺并督察御史武帝元封五年初置¶
<pb:KR3k0025_WYG_034-3a>¶
部刺史掌奉詔條察州以六條問事秩六百石居部九¶
嵗舉為守相成帝更為州牧秩真二千石位次九卿哀¶
帝復為刺史天壽復為牧光武復刺史乗傳周行郡國¶
錄囚徒考殿最舊制州牧奏二千石事皆先下三公光¶
武不復委三府故權歸刺舉之史靈帝改為牧魏晉為¶
刺史持節都督庶姓為單車刺史後魏州置三刺史隋¶
開皇三年罷郡以州統縣自是刺史之名存而職廢(後/有)¶
(刺史皆太守之互/名理一郡而已)煬帝罷州置郡置司𨽻臺大夫一人¶
<pb:KR3k0025_WYG_034-3b>¶
巡察畿内刺史十四人巡察畿外唐罷郡置州神龍二¶
年分天下為十道置巡察使二十人景雲改置按察使¶
開元改置採訪處置使至徳之後改採訪使為觀察并¶
領都團練治于所部之大郡(職/源)分馳郡國督察在位其¶
敷以言錄見囚徒(漢官/解詁)¶
集周以十聨率諸侯若今之廉察(白/集)廉問七州(牛僧/孺)歴¶
居廉鎮(崔鈜/制)泊廉視浙右(李徳/裕)玉節居分陜金貂總上¶
流麾軍時舉扇作賦且登樓年光徧原隰春色滿汀州¶
<pb:KR3k0025_WYG_034-4a>¶
日華三翼舸風轉七星斿向解青絲䌫將移丹桂舟(梁/元)¶
(帝/)綉衣春當霄漢立(杜/詩)州家申明使家抑(韓/集)堯置州牧¶
四岳持而綱之(柳/文)¶
本朝初有轉運使淳化及景徳増提刑熙寧又置提舉¶
(㑹/要)督刺之寄(南/豊)委節傳分按州郡(公是行/周沆制)分龍節以典¶
州驟歴劇部(公是/謝表)¶
　　　轉運使副判官¶
史楚漢相距滎陽蕭何轉漕關中給食不乏髙祖曰鎮¶
<pb:KR3k0025_WYG_034-4b>¶
國家撫百姓給饋餉吾不如蕭何(漢/書)光武謂寇恂曰昔¶
髙祖留蕭何鎮闗中吾今委公以河内堅守轉運給足¶
軍粮光武于是北征恂收租四百萬斛以輦車驪駕轉¶
輸前後不絶(後漢/書)諸葛亮出祁山以木牛運由斜谷出¶
以流馬運(蜀/志)裴耀卿充轉運使置河隂集津二門倉引¶
天下租繇盟津泝流而西三年積七百萬石省費三十¶
萬緡(唐/書)劉晏以轉運為己任凡所經歴必究利病運米¶
數千萬石以濟闗中歴代操利柄為國計者莫不損下¶
<pb:KR3k0025_WYG_034-5a>¶
益上危人自安變法以弄權斂怨以搆禍皆有之矣如¶
劉晏通壅滯任才能富其國而不勞于民儉其家而歸¶
利于衆第五琦促辦應卒民不加賦而國豐饒亦庶幾¶
矣(唐/書)¶
傳記唐先天二年李傑始為水陸發運使開元二十一¶
年裴耀卿充江南淮南轉運使而崔希逸蕭旻為副天¶
寶以韋堅充勾當轉運使第五琦充諸色轉運使劉晏¶
充諸道轉運使其後韓滉杜悰杜讓能崔昭緯皆以宰¶
<pb:KR3k0025_WYG_034-5b>¶
相充使而諸道分置巡院皆始于此五代罷巡院始置¶
轉運使(唐㑹/要)¶
本朝乾徳以後始置諸道轉運使以總利權開寶六年¶
廣南平除徐澤為判官蓋轉運判官始此其轉運使國¶
初但曰勾當某路水陸計度轉運使官髙者曰某路計¶
度轉運使太平興國初皆曰使兩省以上則為都轉運¶
使又置副使與判官焉又置同勾當轉運使尋罷諸路¶
副使真宗毎用兵或令都部署兼轉運使王師征討則¶
<pb:KR3k0025_WYG_034-6a>¶
有隨軍轉運使慶厯中皆帶按察之任(實/錄)熙寧二年詔¶
轉運使用本資序下一等為權二等為權發遣中興以¶
來逐路都轉運使除授不常唯使副判官常置紹熙以¶
來使副運判不雙除　開寶九年詔諸道官吏宜令轉¶
運使廉訪能否第為三等嵗終以聞當行誅賞　李士¶
衡為河北漕真宗幸澶州東封西祀供調百萬億士衡¶
有功焉　士衡為河北都運使調發得策列郡有數年¶
之積其餘以濟饑民　祥符七年詔曰自今轉運副使¶
<pb:KR3k0025_WYG_034-6b>¶
不限官品並在提㸃刑獄之上　咸平元年上謂輔臣¶
曰諸路轉運使按察官吏使權甚重必須平允之吏寛¶
猛適中卿等其慎擇　四年查道請自今轉運使副得¶
替先批書一任曽舉若干廉勤才識之士曽按若干貪¶
贓猥濫之人朝廷量其臧否以行賞罰從之　吕文靖¶
擢李詢為京西轉運使謂之曰以學士才器髙爽故有¶
此授宜副朝廷之意　景祐元年令諸路轉運使副察¶
所部官吏能否分為三等　景祐間河北河東陜西三¶
<pb:KR3k0025_WYG_034-7a>¶
路漕臣賜方勝練鵲錦袍　陳堯佐六為運使方嚴清¶
肅使人知畏而重犯法　皇祐五年詔轉運之職本以¶
澄清官吏豈可誅求有能盡嵗入以致増盈者留為本¶
路移用毋得進羨(實/錄)哲宗立復以鮮于侁為京東漕司¶
謂人曰以侁之賢不宜使居外顧齊魯之區凋弊已甚¶
須侁為福星救之耳(四朝/史)逺採漢官設刺之使近參唐¶
制考將漕之最(胡文/恭)賦輿衍増分輸錯出(同/上)往總一方¶
之刺督之任(張商/英)出總舟車之餫餉(徐彦/孚)督軍餉朔部¶
<pb:KR3k0025_WYG_034-7b>¶
(唐義/問)¶
　　　運管運幹¶
集以佐軺車(白/集)¶
本朝熙寧初詔諸路漕司始置屬官勾當兩貟或一貟¶
又置管勾文字(實/錄)元祐中除三路外並罷後復置建炎¶
初避髙廟諱改管勾為主管文字勾當為幹辦公事¶
熙寧中辟唐義問為京西轉運司管當文字神宗因黄¶
好謙領使事諭之曰唐義問風力強敏行且用矣可面¶
<pb:KR3k0025_WYG_034-8a>¶
詔之(四朝/史)¶
　　　主管帳司¶
本朝熙寧五年詔諸路漕司始置屬官元祐罷管勾文¶
字以帳司兼管後復故(㑹/要)¶
　　　提㸃刑獄公事¶
史暴勝之為直指使者衣繡杖斧以出討盜賊(漢/書)¶
本朝淳化二年遣官分往諸路提㸃刑獄尋消之景徳¶
四年真宗謂王旦曰朕慮四方刑獄官吏未盡得人一¶
<pb:KR3k0025_WYG_034-8b>¶
夫受冤即召災沴先帝甞選朝臣為諸路提㸃刑獄今¶
可復置仍以使臣副之天禧四年改提㸃刑獄勸農使¶
天聖六年悉罷八年復置嘉祐中罷武臣提㸃刑獄治¶
平元年罷提㸃刑獄而委轉運司(職/官)熙寧二年諸路提¶
㸃刑獄並差文臣十年復置提㸃京畿刑獄掌察所部¶
疑留獄訟勸課農桑而按其官吏之不法别其廉吏以¶
達於朝(㑹/要)宣和初詔廣西江西増置武提刑之貟遇闗¶
帥不許武憲兼攝建炎元年以盜賊未衰諸路無武提¶
<pb:KR3k0025_WYG_034-9a>¶
刑處權添差一貟專管提刑四年罷之乾道復置武提¶
刑後又罷之(中興/㑹要)慶厯二年詔自今提㸃刑獄朝臣代¶
還列功過三等以聞(續㑹/要)熙寧十年以丁執禮為河北¶
西路使上諭之曰卿職在刑獄盜賊最急宜用捕督¶
髙賦言國家置提刑司蓋欲平反獄訟使民不寃　國¶
家惟吏之不平民之失職獄之放紛未能獨察也故設¶
糾度之司使奉欽恤之㫖(罷諸路同提㸃/刑獄使臣敕)督視祥獄(田/待)¶
(問/)按兹祥刑宜得膚使(蘇&KR1202;/制)操外憲之柄(胡文/恭)讞平犴¶
<pb:KR3k0025_WYG_034-9b>¶
獄(林劭/制)早稱才名出提憲寄(胡宿/集)¶
　　　提刑司幹官¶
本朝建炎四年詔諸路提刑司除武臣提刑添置幹辦¶
公事官許存留文臣一貟(㑹/要)¶
　　　提刑司檢法¶
本朝熙寧六年置諸路提刑司檢法一貟元豐三年罷¶
五年復置(四朝/史)髙賦言自罷武臣以來多止一貟兼河¶
渠盜賊而刑書繁多者閱不給若委之吏則為大弊請¶
<pb:KR3k0025_WYG_034-10a>¶
逐路置檢法官以專平讞䟽駁(本/傳)熙寧八年詔檢法官¶
今後得隨長官出巡臣寮奏檢法官職專詳讞(㑹/要)¶
　　　提舉常平茶鹽司¶
本朝淳化中建常平倉　景祐元年令轉運使司與長¶
吏舉所部官兼領之熙寧遣使提領蓋提舉常平之所¶
始也九年府界亦專置提舉常平倉一貟不令司農丞¶
兼領元祐初置紹聖復置政和改元詔江淮荆浙六路¶
其置茶鹽提舉一貟宣和三年詔河北京東路推行新¶
<pb:KR3k0025_WYG_034-10b>¶
法鹽鈔可添置提舉一貟此提舉茶鹽之所始也既而¶
諸路皆置建炎元年詔提舉常平司併歸提刑司二年¶
復三年復詔提刑兼四年詔逐路提刑司茶鹽司四年¶
詔廣西茶鹽司官吏並罷其職事委漕臣五年詔諸路¶
提舉常平併入茶鹽司仍以提舉茶鹽常平等公事為¶
名十五年詔改充提舉常平茶鹽公事等掌常平義倉¶
免役市易坊場河渡水利之法視嵗豐歉而為之斂散¶
以恵農民仍專舉刺官吏之事掌摘山煑海之利以佐¶
<pb:KR3k0025_WYG_034-11a>¶
國用皆有鈔法視其嵗額之登損以詔賞罰且給之不¶
如期鬻之不如式與州縣之不加恤者皆劾以聞(慶元/制)¶
朕以常平蠲役之政加恵黎元　若在神考取成三代¶
制為常平蠲役之政以利天下(方畧/制)¶
　　　提舉司幹官¶
本朝熙寧三年置提舉常平司勾當公事於通判幕職¶
内選差一貟不妨本職紹興三年戸部看詳欲諸路州¶
並以通判充主管官又許于幕職官選差六年復置主¶
<pb:KR3k0025_WYG_034-11b>¶
管官十五年依舊為幹辦公事　此常平幹也宣和三¶
年置茶鹽提舉屬官一貟(並㑹/要)此茶鹽幹也今提舉司¶
存二幹官以此　使幹茗局(胡文/恭)¶
　　　總領¶
史劉晏移書於元載曰諸將有不庭邊敵有侵盜聞我¶
貢輸錯入軍食豐衍可以震耀中外　劉晏領租庸使¶
租庸得補署積數百人盡當時之選趣督倚辦故能成¶
功　李靈耀反河南節帥擅征賦州縣益削劉晏甞以¶
<pb:KR3k0025_WYG_034-12a>¶
羨補之人不加調而所入自如　贊曰劉晏制萬物低¶
昻操贏貲以佐軍興斂不及民而用度足唐中僨而振¶
晏有勞焉　論曰劉晏幹萬貨盈虛厥功懋矣君子之¶
治財以仁為本以義為利其為利害而寓之法法成矣¶
巧者不敢過拙者不敢不及又曰斂之於官而下不怨¶
藏之百姓而上不之　元琇判度支國無横斂而軍旅¶
濟　肅宗駐彭原第五琦謁見陳今之急在兵兵強弱¶
在賦賦所出以江淮為淵若假臣一職請悉東南寶貨¶
<pb:KR3k0025_WYG_034-12b>¶
飛餉函洛帝拜為勾當江淮租庸使當軍興隨事趣辦¶
人不益賦而國益饒(並唐/書)¶
本朝南渡之初甞命朝臣總領都督府宣撫司財賦未¶
以官名也紹興十一年收諸帥之兵以為御前軍屯駐¶
諸處皆置總領仍帶專一報發御前軍馬文字蓋與聞¶
軍屯不獨職餽餉而已叙位在轉運副使之上鎮江諸¶
軍錢糧淮東總領掌之建康池州諸軍錢糧淮西總領¶
掌之鄂州荆南江南諸軍錢糧湖廣總領掌之興元興¶
<pb:KR3k0025_WYG_034-13a>¶
州金州諸軍錢糧四川總領掌之十六年四川總司以¶
總領四川宣撫司錢糧所為名十八年詔罷宣撫司始¶
改為四川總領　乾道六年詔淮東總領併歸淮西總¶
領所七年復設淮東總領(並㑹/要)¶
　　　總屬¶
本朝紹興十一年初置四川總領官屬有幹辦公事準¶
備差遣(四川有主管/文字三貟)淮東淮西有分差糧料院審計司¶
(審計司/通判兼)𣙜貨務都茶塲御前封樁甲仗庫大軍倉大軍¶
<pb:KR3k0025_WYG_034-13b>¶
庫贍軍酒庫市易抵當庫恵民藥局湖廣有給納場(屬/官)¶
(兼/)分差糧料院審計司(審計以/屬官兼)御前封樁甲仗庫大軍¶
倉大軍庫贍軍酒庫四川有分差糧料院審計司(審計/兼)¶
大軍倉大軍庫撥發船運官贖藥庫糴買場(㑹/要)¶
　　　都大提㸃茶馬¶
本朝熙寧七年始詔三司鹽鐵判官李杞三司勾當公¶
事蒲宗閔經畫川蜀買茶充秦鳯熙河路博馬就除成¶
都府路買茶公事把于秦州宗閔于成都置司後改名¶
<pb:KR3k0025_WYG_034-14a>¶
都大提舉茶馬事(成都/記)元豐四年郭茂恂言茶司既不¶
兼買馬遂立法以害馬政恐悮國事乞併茶馬為一司¶
從之掌收摘山之利以佐邦用凡市馬于藩夷以茶易¶
大觀以采川茶不以博馬唯市珠玉故馬政廢缺紹興¶
四年始令四川宣撫司支茶博馬五年宻院言已于永¶
康軍茂州置場舊有主管茶馬同提舉茶馬都大提舉¶
茶馬凡三等乾道元年川秦兩司馬共九千餘匹　熙¶
寧十年李稷提舉成都府等路茶場熙河市易事手詔¶
<pb:KR3k0025_WYG_034-14b>¶
李稷風力固已可任然權勢輕小可依李把例兼三司¶
判官仍委權限貟舉劾官吏　初蜀茶額錢三十五萬¶
至稷加至五十萬及陸師閔代稷為百萬　李稷言一¶
年通計課利錢七十六萬緡上批云蜀茶變法稷能推¶
原法意日就是切宜速遷擢以勸在官元祐初司馬光¶
為相罷諸路鹽鐵法皆復其舊獨川陜茶以邊用未即¶
罷使相視去其任者　紹聖中提舉程之邵以羨茶轉¶
入熙秦市戰騎故馬多而茶息厚　之邵革黎州買馬¶
<pb:KR3k0025_WYG_034-15a>¶
之弊嵗以仲秋為市四月止　元符末程之邵召對徽¶
宗詢以馬政之邵言戎俗食肉飲酪故貴茶而病于難¶
得願禁治邊鬻茶以蜀産易上乘詔可未幾易馬萬匹¶
(並四/朝志)淳熙五年茶馬呉總以馬政修舉除敷文閣待制¶
自紹興初至是踰四十年間以次對為茶馬者趙開及¶
呉總二人耳(成都/記)在昔元豐留神武備摘山市駿具著¶
科條乃詔攸司悉遵成憲乃將使指實克推行(李昌/儒制)講¶
摘山之利得充廏之良(龍溪除/起宗制)¶
<pb:KR3k0025_WYG_034-15b>¶
　　　都大提㸃坑冶¶
傳記開元二十五年羅文信充諸道鑄錢使(唐㑹/要)天寶¶
三載楊睿矜除御史中丞充鑄錢使六載楊釗充諸道¶
鑄錢使永泰元年劉晏充東都淮南浙江東西湖南山¶
南東道鑄錢使第五琦充京畿闗内河東劒南山南西¶
道鑄錢使諸鑄錢監所在州府都督刺史為之副監一¶
人上佐判之(續通/典)¶
本朝開寶置錢監于鄱陽既而江淮荆浙閩廣之地皆¶
<pb:KR3k0025_WYG_034-16a>¶
有監係發運使兼提㸃咸平三年以馮亮為河南轉運¶
副使兼都大提㸃江南福建路鑄錢事供奉官白丞睿¶
同提㸃鑄錢事(實/録)景祐二年始置江浙荆廣福建等路¶
都大提㸃坑冶鑄錢一貟與提㸃刑獄叙官元豐二年¶
増提㸃一貟定為兩司在饒者領江東浙淮七閩在䖍¶
者領江西荆湖二廣焉(職/畧)元祐元年以坑冶鑄錢通為¶
一司(㑹/要)政和七年置提㸃鑄錢官兩貟于饒䖍州紹興¶
二年置䖍州提㸃司六年銜内添都大二字二十六年¶
<pb:KR3k0025_WYG_034-16b>¶
詔都大提㸃坑冶鑄錢司官吏並罷令逐路轉運司交¶
割二十七年置提領諸路鑄錢官於行在以提領諸路¶
鑄錢所為名二十九年復置官以江淮荆浙福建廣南¶
路提督坑冶鑄錢公事繫銜與運判序官依舊于饒贑¶
二州置司專以措置坑冶督責鼔鑄為職乾道六年併¶
歸發運司七年復置九年兩司分認課額淳熙二年併¶
贑司歸饒州加都大焉　掌收山澤之所産及鑄泉貨¶
以給邦國之用嵗有定數視其登耗而賞罰之(四朝/志)朕¶
<pb:KR3k0025_WYG_034-17a>¶
修山澤之政令以足國恵民天方降休地不愛寶惟是¶
興利之廣幅貟既長必資能臣以持九路之節(徐謹/制)沿¶
挾銅之令以收七福因採山之法用廣五銖(胡文恭行/葛源制)¶
按南州寶冶之饒佐縣官圜府之用宣勞于外興利在¶
公(同/上)¶
　　　主管提幹檢踏¶
本朝紹興二年鑄錢司言本司昨被㫖許置幹辦公事¶
一貟檢踏官五貟催綱官二貟後來與諸司屬官一例¶
<pb:KR3k0025_WYG_034-17b>¶
減罷縁所𨽻諸州不可闕官詔復置幹辦公事一貟檢¶
踏官三貟催綱官一貟後檢踏置六貟十一年將檢踏¶
官各分認專管職事一貟在饒州本司一貟在信州一¶
貟在建州一貟在韶州一貟在潭州　二十六年官吏¶
並罷二十九年再置提㸃官於饒州置主管文字贑州¶
置幹辦公事一貟韶州建州各置檢踏官一貟别置秤¶
銅官催綱官各一貟續詔饒州添檢踏官一貟(並中興/㑹要)¶
　　　提舉市舶¶
<pb:KR3k0025_WYG_034-18a>¶
史嶺南市舶使周慶立造竒器以進栁澤上書曰慶立¶
雕製詭物造作竒器用淫巧為珍玩以譎怪為異寶乃¶
治國之巨蠧也𤣥宗稱善　盧鈞開成三年為廣州刺¶
史南海有蠻舶之利珍貨輻凑舊帥靡不捆載而還鈞¶
性廉潔請監軍領市舶使已一不干預(並唐/書)¶
傳記張公為安南習于海邦琛珍良貨溢于玉府至殊¶
俗異類盈于藁街(職/林)市舶者其利貲㩁金山珠海天子¶
南庫也　百蠻之寶五夫之珍每嵗山積(市舶/録)¶
<pb:KR3k0025_WYG_034-18b>¶
集扶南雜種安西諸國跨險慿危梯山航海飛艎走浪¶
望䑕島而三休大舶參雲指麟洲而一息鳶波象郡萬¶
舳爭先烏滸狼㬻千艘競進(張鷟/集)¶
本朝開寶四年以同知廣州潘美尹宗珂並兼市舶使¶
通判謝處玭兼市舶判官(實/録)咸平二年令杭州明州各¶
置市舶聽藩官從便(長/編)熙寧變市舶法泉人賈海外者¶
往復必使東詣廣否則沒其貨哲宗即位之二年始詔¶
泉州置市舶舊制市舶司多州郡兼領元豐中始令轉¶
<pb:KR3k0025_WYG_034-19a>¶
運司兼提舉而州郡不復預矣後專置提舉而轉運亦¶
不復預矣後盡罷提舉官大觀元年復置建炎中興詔¶
罷兩浙福建市舶司歸轉運司(時政/記)而廣南如故明年復¶
置(中興/㑹要)紹興二年廢福建提舉市舶初令提刑兼領旋¶
委提舉茶事十二年朝廷措置蠟茶以茶事歸建州而¶
提舉市舶以次復矣乾道三年詔罷兩浙提舉市舶逐¶
處職事委知通知縣監司同行檢視而總其數令轉運¶
司提督均掌蕃貨海舶征𣙜貿易之事所以來逺人通¶
<pb:KR3k0025_WYG_034-19b>¶
貨物也(㑹/要)向敏中知廣州兼市舶前後守者多渉譏議¶
敏中無所求索清節益著(長/編)侍御史王絲兼市舶提舉¶
舊蕃舶之來十稅其一必擇精者絲令粗精兼取蕃人悦之¶
目為金珠御史(㑹稽/圗記)市舶司言廣州自祖宗以來興置¶
市舶收課入倍于他路(㑹/要)上曰市舶之利最厚若措置¶
合宜所得動以百萬計朕所以留意于此庶幾可以少¶
寛民力耳　又曰市舶之利頗助國用宜循舊法以招¶
倈逺人阜通貨賄　紹興二十一年李莊除福建提舉¶
<pb:KR3k0025_WYG_034-20a>¶
上曰提舉市舶司委寄非輕若用非其人措置失當海¶
商不至矣　髙祖問張闡舶市嵗入㡬何闡對抽解與¶
和買以嵗計之約入二百萬緡(並同/上)¶
　　　知西外南外宗正司¶
本朝崇熙元年蔡京乞于兩京置外宗正司當擇宗室¶
之賢者管幹逐處各置一人凡外任宗室事不干州縣¶
者外宗政司受理大觀罷政和復(續㑹/要)中興外宗司無¶
定所後南外置司泉州西外置司福州其丞係兼簿係¶
<pb:KR3k0025_WYG_034-20b>¶
簽判兼紹興府亦有宗司　乾道七年省紹興宗司𨽻¶
行在置四川宗司(㑹/要)宗子有文藝行實衆所共知者許¶
宗正考實以聞(㑹/要)爰俾訓齊往分糾正(慶元/制)¶
　　　睦宗院¶
本朝崇寧元年蔡京請宗室非袒免親以下兩世除北¶
京外欲分于西京近輔或沿流便郡居止自西京為始¶
每處置敦宗院差文臣一貟武臣一貟管幹大觀罷政¶
和復(續㑹/要)中興南外居泉州西外居福州光宗改名睦¶
<pb:KR3k0025_WYG_034-21a>¶
宗院　北置院于别都(大觀/詔)所以親睦宗族愛養孤幼¶
(崇寧/詔)¶
　　　宗教¶
史漢元始五年于郡國置宗師以糾皇室親族世氏致¶
教訓焉選有徳義者為之有冤失職者宗師得因郵亭¶
上書(漢/書)晉咸寧三年置宗師使皇室戚屬奉率徳義有¶
所施行必合諮之(晉/書)唐武徳三年詔天下每州置宗師¶
一人以相統攝(唐/書)¶
<pb:KR3k0025_WYG_034-21b>¶
本朝崇寧初蔡京請置敦宗院又云令置學立師為量¶
試之法大觀元年南敦宗院大學教授張戣以宗子釋¶
褐教養有方特轉一官大觀三年詔曰比置院于别都¶
増學于官邸廩其無禄而教養其未命者累累于兹宗¶
子之在别都或犯朝法吏弗能禁民以為擾師儒之官¶
殆相倍蓰而就學者寡宜有裁適應西京敦宗院官吏¶
並罷政和二年詔曰宗族蕃衍詔有司分食兩京為立¶
廩稍之格由庠序之教朕心無慊焉宣和三年増置西¶
<pb:KR3k0025_WYG_034-22a>¶
南司敦宗院教授各一貟時又有博士正録中興後唯¶
置宗教(㑹/要)¶
　　　都統¶
史上元初詔郭子儀為諸道兵馬都統領率諸鎮之師¶
徑抵范陽為朝恩所間事竟不行永泰元年以子儀都¶
統河南節度使行營出鎮河中(唐/書)徳宗置六軍統軍秩¶
視六尚書為節制徊翔之地　乾符中黄巢大掠江淮¶
宰相王鐸願自率諸軍盪滌羣寇乃拜荆淮南節度使¶
<pb:KR3k0025_WYG_034-22b>¶
諸道行營兵馬都統(並同/上)¶
傳記晉太元十九年有河西大都統唐天寶末置天下¶
兵馬元帥都統朔方河東北平盧龍節度使都統之名始¶
此　乾元元年李峘除都統淮南江東西節度使都統¶
之官始此(唐㑹/要)唐制或總五道或總三道上元末省大中¶
後討徐州以康承訓討黄巢以王鐸為都統(分/紀)黄巢之¶
難置諸道行營都統掌征伐兵罷則省雖總諸道兵馬¶
不賜旌節(同/上)¶
<pb:KR3k0025_WYG_034-23a>¶
集宜兼領䕶之權副師貞之吉(李若/幽制)執羈霸府盡忠肅¶
之勤誠聳劍元戎罄旌旄之茂績(張巡/師制)折衝之寄符玉¶
帳而總金壇　出總戎麾(杜佑/制)分委戎輅作鎮孟津(杜/牧)¶
(行李/班册)授銅符之律(王緒/制)執節鈴以涖衆(杜黄/裳)主持戎律¶
(削奪陳敬/宣官制)權握兵戎(董昌/制)建牙統衆必藉雄才(劉治/制)出¶
統戎旃(廣平/集)¶
来帥熊羆四方作儀　為戎臣師(韓/文)¶
本朝南渡諸路起兵有自稱統制者州縣管押勤王兵¶
<pb:KR3k0025_WYG_034-23b>¶
亦有稱統制者諸道都總管及諸司便宜差統制者建¶
炎初並罷惟中都主兵朝廷差統制者仍舊紹興十一¶
年韓世忠張俊岳飛除樞宻副使其兵馬就領所部統¶
制官節制是年張俊發張憲事併岳飛賜死俊遂薦其¶
將田師中掌故岳飛之兵又薦王徳住金陵於是並詔¶
為御前都統制師中于鄂州徳于建康府駐劄(野紀南/按江)¶
(三州都統司/史無見考)¶
　　　副都統¶
<pb:KR3k0025_WYG_034-24a>¶
史唐興元中置副都統(唐/書)¶
集自古軍制必有佐貳逮至漢氏亦循舊章既得將方¶
俾參戎政實資謀策用正紀綱(李徳/裕)¶
夙以驍騎之鋒累佐元戎之斾(徳裕行史/憲討制)副旌麾於戎¶
閫(常集辛/景宗制)參於戎副　早參戎秩(田承/嗣)元帥之任實屬¶
于師貞佐軍之選諒資于邦傑(李元/弼)宜副出車之命仍¶
踐分麾之寵　翊閫外而專征膺鑿門而受律(並/同)¶
本朝紹興中亦有副統制隆興二年詔應諸軍副都統¶
<pb:KR3k0025_WYG_034-24b>¶
制並罷乾道三年上謂宰執曰朕欲江上諸軍各置副¶
都統制一員令兼軍事豈惟儲它日統制亦使諸將有所¶
顧忌於是以郭剛為鎮江副都統制張榮為建康副都¶
統制三省樞宻院定制云已復置在外副都統制俾贊¶
主帥商議軍事覺察奸弊所有本司文字與都統連銜¶
調發軍馬並聽都統指揮月旦亦許上表(孝宗/㑹要)¶
　　　都幹¶
集參戎作弼(文選楊/荆州)昔事前軍幕(古/詩)參務戎旃(白/集)軍府¶
<pb:KR3k0025_WYG_034-25a>¶
之要掌在賔僚(路貫/制)班固傅毅之徒皆置於戎幕以典¶
文章(李文/饒)出官府廷乃佐戎幕(韓/文)初試佐戎(祭馬/捴文)因効¶
策于戎幕(衛伯/玉制)庇身戎幕(文/粹)營開楊柳幕展芙蓉(四六/集)¶
本朝都統制僚屬有計議官一貟主管機宜文字二貟¶
(武昌/志)¶
　　　都總管副總管¶
史長孫晟為秦州道行軍總管出討突厥有達官來降¶
言突厥大畏長孫總管聞其弓聲可謂霹靂見其走馬¶
<pb:KR3k0025_WYG_034-25b>¶
稱為閃電　髙祖詔黎州總管徐世勣本自黎陽擁徒¶
歸順任以藩岳誠效克彰　張士貴貞觀中為龔州道¶
行軍總管太宗以其冒矢石先登勞之曰甞聞以忠報¶
國者不顧身於公見之　李靖為定襄道行軍總管率¶
勁騎三千由馬邑趣惡楊嶺頡利可汗大驚太宗曰靖¶
以騎三千蹀血敵庭遂取定襄古未有輩　薛萬均為¶
沃沮道行軍總管從李靖討吐谷渾斬數千級勇蓋三¶
軍　李大亮為河東道大總管出北道與敵遇蜀渾山¶
<pb:KR3k0025_WYG_034-26a>¶
大戰破之俘其名王(並唐/書)¶
傳記魏黄初始置都督諸州軍事後周改為總管隋文¶
帝以并益荆揚四州置大總管其餘總管府置于諸州¶
列為上中下三等加使持節煬帝改帥都督為旅帥唐¶
諸州復有總管亦加使持節(通/典)武徳初邊要之地亦置¶
(摘/竒)¶
本朝馬歩軍都總管以節度使充副總管以觀察以下¶
充有止一州者有數州為一路者有帶兩路三路者或¶
<pb:KR3k0025_WYG_034-26b>¶
文臣知州則管軍勾馬事舊相重臣亦為都總管咸平¶
廢三路都總管景徳詔鎮定兩路併為一路諸路並去¶
行營之名止為駐泊總管慶歴三年詔近分陜西縁邊¶
為四路各置經畧安撫招討等使自今路分總管鈐轄¶
以上許與都總管司同議軍事路分都監以下並聽都¶
總管等節制違者以軍法論七年析河北四路各置都¶
總管一貟如無事止以安撫使總制諸路八年諸州部¶
置並改總管軍馬總管副總管(分/紀)建炎元年李綱言守¶
<pb:KR3k0025_WYG_034-27a>¶
備當于沿河沿淮沿江置帥府要郡以控扼其帥府文¶
臣一貟帶安撫使馬歩軍都總管武臣一貟充副總管¶
改路分為副總管紹興二年要郡守臣罷帶兵職諸路¶
副總管可依舊充路分鈐轄五年詔兩浙江南荆湖福¶
建廣東可依三路置總管于帥府七年淮東置總管十¶
二年諸路並置州總管一貟(㑹/要)淳化間以參政趙昌言¶
為川陜兩路兵馬都總管命招討蜀寇仍御札數幅授¶
以方畧　景徳以王欽若判天雄軍兼都總管初帝曰¶
<pb:KR3k0025_WYG_034-27b>¶
天雄且為重鎮思得熟識機宜行事果斷者蒞之於是¶
欽若請行(分/紀)狄青京師呼為狄天使授涇原路兵馬副¶
總管令圖像以進上觀其儀表曰朕之關張也於是有¶
狄萬人之稱　天聖七年劉平上封事言趙元昊必為¶
邊患授邠寧環慶副都總管遣中人就賜黄金一器¶
景祐四年以御製神武秘畧賜沿邊總管鈐轄　熙寧¶
五年以燕達權發遣環慶路駐泊總管達有戰功故自¶
鈐轄躐遷然以資淺故令權發遣權發遣自達始也(實/録)¶
<pb:KR3k0025_WYG_034-28a>¶
總管鈐轄司掌總治軍旅屯戍營防守禦之政令凡符¶
兵𨽻屬者訓練教閱之事皆掌之(續㑹/要)¶
　　　都鈐轄鈐轄¶
本朝國初以朝官及諸司使以上充或一州或一路或¶
兩三路嘉祐詔内臣為鈐轄都監者逐路止置一貟(分/紀)¶
官髙資深者稱都鈐轄官卑資淺者稱鈐轄(續㑹/要)建炎¶
三年要郡守臣兼兵鈐轄以武臣為之副改諸路都監¶
為副鈐轄紹興三年守臣罷兼兵職副鈐轄改為路分¶
<pb:KR3k0025_WYG_034-28b>¶
都監而帥府如故二十八年鎮江守楊揆言舊法一路¶
分鈐轄一州則有州鈐轄如常秀平江皆有之獨鎮江¶
闕欲添置州鈐轄從之(中興/㑹要)祥符中涇原路都鈐轄曹¶
常乞别差人知渭州臣一面管勾鈐轄司事帝謂王欽¶
若曰邊防軍馬所屯之地若别置知州即各生事可降¶
詔諭以此意(職/畧)曹瑋為環慶路鈐轄帝出其所上涇原¶
環慶兩道圖以示輔臣曰華戎山川戰守之要盡在是¶
矣(同/上)賜御製神武秘畧　治平元年以内侍省押班王昭¶
<pb:KR3k0025_WYG_034-29a>¶
明為環慶路鈐轄帶御器械李若愚為涇原路鈐轄前¶
世以官人預邊事而將帥不盡其用及有是命人不以¶
為便也後卒罷之(實/録)出總州兵(孔彦/舟制)遙剖兵符出鈐尺¶
籍(胡文恭草/童貫詔)往位兵鈐(綦史/宣制)就司鈐䕶(余靖/制)參委戎鈐¶
(王興/制)往涖戎政之重(公是劉/貽孫制)訓齊軍政宣明國威(柳渉/制)¶
　　　兵馬都監¶
本朝兵馬都監有路分掌本路禁旅屯戍邊防訓練之¶
政令以肅清所部建炎三年以要郡守臣帶本路兵馬¶
<pb:KR3k0025_WYG_034-29b>¶
都監武臣一貟充副都監(中興/㑹要)紹興三年罷守臣兼兵¶
職而副都監如故(同/上)睠典戎之臣　任以䕶兵(胡文/恭)¶
　　　諸路將官¶
本朝神宗留意武備本以捍西北二敵而推其法于東¶
南(職/畧)陜西諸路四十二將河北東路三十七將而東南¶
纔十三將淮南東第一西路第二兩浙西路第三東路¶
第四江南東路第五西路第六荆湖北路第七南路潭¶
州第八全邵永三州備廣西應援第九福建第十廣東¶
<pb:KR3k0025_WYG_034-30a>¶
路第十一西路桂州第十二邕州第十三(實/録)諸路將各¶
有正副中軍行圖陣隊調發賞罰皆闗決于將副(宣和/詔)¶
元祐元年司馬光請盡罷諸路將官樞宻院難之止詔¶
都路將副在州駐劄不係路分兵官知州并州鈐轄兼¶
充者並差將官一貟兼本州都監其單將駐劄處勿復¶
差兼宣和五年御筆諸路將副部隊自今並依元豐法¶
選差(㑹/要)乾道四年詔諸州各置凖備將一貟專一管轄¶
日逐訓練揀中弓弩事藝(孝宗/㑹要)諸路將官掌統制所𨽻¶
<pb:KR3k0025_WYG_034-30b>¶
禁旅以行陣隊伍金鼔旗幟弓矢擊刺之法而教習訓¶
練之别其武藝精強者待次遷補以激勸士卒凡兵仗¶
器甲之數廩禄犒設賞罰約束之禁令皆掌焉副將為¶
之貳(續㑹/要)熙寧初詔求將帥近臣以劉舜卿名聞命總¶
京東九郡將兵訓之三年詔以所部軍閱于内殿神宗¶
歎曰坐作有度其可用也(本/傳)王祖道請宻下諸路經畧¶
監司體量將副第人才為三等(職/畧)¶
　　　太守¶
<pb:KR3k0025_WYG_034-31a>¶
史漢文帝初與郡守為銅虎符竹使符符合乃聽受之¶
以代古之珪璋(史/記)二千石皆皁蓋朱幡(續漢/志)季布為河¶
東守上曰河東吾股肱郡　文翁為蜀郡守起學成都¶
市至今巴蜀好文雅文翁之化也　汲黯為東海太守¶
治官理民好清靜黯多病臥閤内不出嵗餘東海大治¶
　召信臣為南陽太守興水利吏民信愛號為召父¶
武帝謂朱買臣曰衣錦還鄉遂除㑹稽太守　宣帝時¶
渤海嵗饑盜起上選能治者以龔遂為渤海太守召見¶
<pb:KR3k0025_WYG_034-31b>¶
謂曰君欲何以息其盜賊對曰海瀕遐逺不霑聖化其¶
民困於饑寒而吏不恤故使陛下赤子盜弄兵于潢池¶
中耳今欲使臣勝之耶將安之也上曰選用賢良固欲¶
安之遂曰治亂民猶治亂繩不可急也願得便宜從事¶
上許焉至渤海悉罷捕逐盜賊吏諸持田器者皆為良¶
民吏毋得問持兵器者乃為盜賊遂單車獨行至府盜¶
賊即時解散乃開倉廩假貧民勸民務農桑民有帶刀¶
劍者使賣劍買牛賣刀買犢曰何為帶牛佩犢　黄霸¶
<pb:KR3k0025_WYG_034-32a>¶
為潁川太守布宣詔令勸務耕桑甞欲有所伺察擇吏¶
遣行屬令周宻吏出食于道旁烏攫其肉後還謁霸勞¶
之曰甚苦食于道旁乃為烏所盜肉吏大驚咸稱神明¶
霸外寛内明得吏民心戸口嵗増治為天下第一韓延¶
夀為東郡太守斷獄大減為天下最入守左馮翊民有¶
昆弟相與訟田延夀傷之曰幸得備位為郡表率不能¶
宣明教化至令民有骨肉爭訟傷殘風化是日移病不¶
聽事於是昆弟遜謝不敢復爭延夀恩信周徧二十四¶
<pb:KR3k0025_WYG_034-32b>¶
縣莫復以辭訟自言者　嚴延年為河南太守號曰屠¶
伯延年母從東海來適見報囚大驚遂不肯入府延年¶
出謁母因數責延年曰幸得備郡守專治千里不聞仁¶
愛教化顧乗刑罰多殺人豈為民父母意哉　朱邑遷¶
北海太守以治為天下第一　尹翁歸拜東海太守東¶
海豪許仲孫為姦猾郡中苦之翁歸至論仲孫棄市一¶
郡股栗莫敢犯禁　何武為兖州刺史徙京兆所居無¶
赫赫名去後常見思　蕭望之子育為南郡太守上以¶
<pb:KR3k0025_WYG_034-33a>¶
育耆舊名臣之子乃以三公使車載育入殿守(並前漢/本傳)¶
光武定河内難其守鄧禹曰寇恂有牧人御衆之才乃¶
拜恂河内太守　潁川盜賊羣起車駕南征恂從至潁¶
川盜賊悉降百姓遮道曰願從陛下復借寇君一年¶
杜詩為南陽太守性節儉而政治清平南陽為之語曰¶
前有召父後有杜母　潁川盜起召郭伋拜潁川太守¶
帝勞曰賢能太守去帝城不逺河潤九里冀京師蒙福¶
　郭伋在并州素結恩徳及復入界童兒數百騎竹馬¶
<pb:KR3k0025_WYG_034-33b>¶
迎于道路　張堪拜漁陽太守開稻田八十餘頃百姓¶
歌之曰桑無附枝麥秀兩岐張君為政樂不可支侯霸¶
為臨淮太守被召百姓攀轅臥轍　岑熙遷魏郡太守¶
無為而化輿人歌之曰我有枳棘岑君伐之我有蟊賊¶
岑君遏之狗吠不驚足下生氂　鮑徳為南陽太守號¶
為神父　宋均為九江太守郡多暴虎常設檻穽均至¶
去檻穽虎相為東渡河而去　廉范遷蜀郡太守舊制¶
禁民夜作以防火災范乃削先令百姓歌曰廉叔度來¶
<pb:KR3k0025_WYG_034-34a>¶
何暮不禁火民安作昔無襦今五袴　劉寛拜南陽太¶
守温仁多恕吏人有過但以蒲鞭撻之示辱而已　朱¶
暉為臨淮太守吏人歌曰強直自遂南陽朱季吏畏其¶
威民服其恵　劉寵為㑹稽太守召為将作匠山隂老¶
叟人齎百錢以送曰自明府下車狗不夜吠民不見吏¶
今聞棄去故自扶送寵為人選一大錢受之　孟甞遷¶
合浦太守郡不産穀而海出珠與交趾常通商販貨糴¶
糧先守多貪穢珠漸徙于交趾界商旅不至甞革商前¶
<pb:KR3k0025_WYG_034-34b>¶
弊求民利病未經嵗珠復還稱為神明　李元禮祖父¶
修生子亮叔訓秀號四龍俱為牧守　劉昆前任江陵¶
反風滅火復守𢎞農虎北渡河　楊震為東萊太守故¶
人王宻懐金遺之曰暮夜無知者曰天知神知子知我¶
知宻愧而出楊震為涿郡太守或勸開産業震曰使後¶
世稱為清白吏子孫以此遺之不亦可乎　陳蕃為豫¶
章太守不接賔客唯徐穉來特設一榻去則懸之(並後/漢)¶
王衍為青州弟澄為荆州弟敦謂衍曰荆有江漢之¶
<pb:KR3k0025_WYG_034-35a>¶
固青有附海之險卿二人在外而吾留于此足以為三¶
窟矣　劉宏為荆州刺史每手書郡國丁寧疑宻咸曰¶
將劉公一尺書賢於十部從事(並晉/書)顔延之為永嘉太¶
守甚怨憤作五君詠於阮咸曰屢薦不入朝一麾乃出¶
守(南/史)周太祖除裴俠為河北郡守命俠立謂牧守曰俠¶
清謹奉公為天下最衆有如俠者可與俱立衆無應者¶
朝野號獨立使君(北/史)姜謩以平薛仁杲拜秦州刺史髙¶
祖曰衣錦還鄉古人所尚今以本州相授(唐/書)陽城為道¶
<pb:KR3k0025_WYG_034-35b>¶
州刺史觀察使當上考功第城自署曰撫字心勞催科¶
政拙考下下　姚元崇牧荆州受代民擁馬首遮道不¶
肯去乗馬鞭&KR0817;民皆截留之　賈敦頤為洛州刺史百¶
姓共立碑及弟敦實為長史復刻石頌美於兄碑之側¶
時人號為棠棣碑　袁滋為華州刺史召拜大將軍耆¶
老遮道不得進楊於陵代之宣言曰於陵不敢易袁公¶
之政　李正己反徳宗以張萬福為濠州刺史謂曰朕¶
以江淮草木知卿威名　陸長源為汝州刺史清白自¶
<pb:KR3k0025_WYG_034-36a>¶
將去汝州送車二乗曰吾祖罷魏州有車一乗而圗書¶
半之吾愧不及先人云(並同/上)後唐長興元年給事中崔¶
衍奏當省給納諸州二銅魚一隻長留内庫一在本州¶
庫新除刺史請領左魚到州集官吏取州庫右魚契合¶
即遣差人送左魚納省(五代/史)¶
傳記郡守秦官秩二千石漢景帝更名太守王莾改名¶
大尹晉郡守皆加將軍後魏初郡置三太守北齊制郡¶
為上中下三等後周郡太守各以户多少定品命隋因¶
<pb:KR3k0025_WYG_034-36b>¶
北齊九等之制唐武徳改為州刺史加號持節天寶改¶
為郡太守開元中定天下州府自京都及都督䕶府之¶
外以近畿為四輔餘為六雄十望十𦂳及上中下之差¶
至徳後諸州始各有州鎮刺史皆加團練使故其任重¶
矣(通/典)¶
集今之郡守縣令民之師帥所使承流而宣化也(董/策)古¶
者參用名儒典領大郡本經術以濟事參禮法以訓人¶
居一州之表為千里之師　潁川有封侯之賞膠東有¶
<pb:KR3k0025_WYG_034-37a>¶
璽書之勞(常/集)賈琮以最于十二州頒之以璽書黄霸以¶
用于二千石寵之以侯印(韋處原/對䇿)今之郡守古侯伯也於¶
吏有君臣之道焉於人有父母之道焉(白/集)得不思勤儉¶
教導勞來安輯膏雨吾土襦袴吾人者乎(楊潛/制)于時州¶
宰髙季通秩映隼旟榮參熊軾(徐游/藝碑)州將李憬閔河承¶
寄以廉能居課最之先(顔元/孫制)丈夫官至刺史亦榮矣(韓/文)¶
斂此大恵施于一方無疾其驅天子有詔　嵗㑹課第¶
甲於他州(白/集)亟分符宇(于頔/制)俾從竹使之權(王愽/制)恵露¶
<pb:KR3k0025_WYG_034-37b>¶
霑呉仁風扇越(昭王/碑)寵冠列藩越敷邦教(禇淵/碑)廊廟之¶
具裴施州宿昔一逢無比流金鐘大鏞在東序冰壺玉¶
衡懸清秋堯有四岳明至理漢二千石眞分憂(杜甫寄/裴施州)¶
人生五馬貴莫受二毛侵(送賈/汝州)京兆先時傑琳琅照一¶
門(送鮮于/萬州)東藩駐皁蓋(李邕/宴)使君騎紫馬捧擁從西來¶
(與張/留後)酒酣誇新尹蓄眼未見有感此氣揚揚須知風化¶
首(遭田父泥飲/美嚴中丞)清髙金莖露正直朱絲絃昔在堯四岳¶
今之黄潁川(贈李/勉)幾分漢庭竹(贈李/邕)刺史諸侯貴郎官¶
<pb:KR3k0025_WYG_034-38a>¶
列宿應(寄劉/峽卿)卿月昇金掌王春度玉墀(送馬/大卿)分符先令¶
望同舎亦輝光(送韋/貟外)鵬圖仍矯翼熊軾且移輪(贈蕭/使君)北¶
風隨爽氣南斗避文星(送季/大夫)燕寢凝清香兵衛森畫㦸¶
(韋蘇/州)文石陛前辭聖主碧雲天外作冥鴻(杜/牧)鴛鷺差池¶
出建章綵旗朱户鬱相望新恩共理犬牙地昨日同含¶
雞舌香(劉禹/錫)¶
本朝分命朝臣出守列郡號權知軍州事軍謂兵州謂¶
民政焉(職/畧)其後文武官參為知軍州事二品以上及帶¶
<pb:KR3k0025_WYG_034-38b>¶
中書樞宻院宣徽使職事稱判(㑹/要)太守掌總理郡政宣¶
布教條導民以善而糾其姦慝嵗時勸課農桑旌别考¶
第其賦役錢穀獄訟之事兵民之政皆總焉察郡吏徳¶
義材能而保任之若疲軟不任事或姦貪冒法則按劾¶
以聞遇水旱以法賑濟安集流亡無使失所(四朝/志)建炎¶
詔要郡帶本路兵馬鈐轄次要郡帶本路兵馬都監紹¶
興三年罷五年令郡守除授罷任並令上殿九年令郡¶
守並帶提舉學士乾道二年令不任守臣不為郎淳熙¶
<pb:KR3k0025_WYG_034-39a>¶
中罷帶主管學士(中興/㑹要)張中庸知津州民號為水晶燈¶
籠(分/紀)淳化中何承矩知滄州徙雄州賜御書印紙録其¶
課最仍賜内府弓劍(同/上)王祐知大名太祖謂曰此卿之¶
故鄉所謂晝錦者也(職/畧)太宗謂宰相曰刺史之任最為¶
親切非其人則下受其弊　杜衍知乾州命攝治鳯翔¶
二州之民爭于境上乾之民曰天子令杜公撫我彼州¶
之民何可得之鳯翔之民曰今為我公矣汝何有焉(並/同)¶
(上/)分握符書臨長藩服(胡文/恭制)畫鳯仙瀛逺塗雄郡閣開¶
<pb:KR3k0025_WYG_034-39b>¶
注云塗雄用黄堂事也平江州治因春申君故居塗以¶
雄黄故曰黄堂(送王滁/州詩)¶
　　　沿邊太守¶
史李廣為上谷太守數與匈奴戰材氣天下無雙　李¶
廣為右北平太守匈奴號曰飛將軍也避之數嵗不入¶
界　郅都為鴈門太守匈奴素聞其節竟都死不近鴈¶
門匈奴至為木偶人像都令共射之莫能中其見憚如¶
此　魏尚守雲中匈奴逺避不敢近塞(並漢/書)崔寔為五¶
<pb:KR3k0025_WYG_034-40a>¶
原太守敵不敢犯常為邊最　廉范為雲中太守匈奴¶
不敢犯雲中　祭彤為遼東太守邊境肅靜(並後/漢)士燮¶
為交趾太守二十餘年疆場無事(呉/志)羊祜都督荆州朝¶
廷委以方鎮之事祜招攜以禮懐逺以徳呉人恱(東晉/書)¶
李勣治并州太宗曰煬帝不擇人守邊勞中國築長城¶
以備敵今我用勣守并賢長城逺矣(唐/書)¶
傳記桓階為趙郡太守上曰北邊未靖以卿威能震敵¶
徳懐逺人故以相煩(漢/紀)¶
<pb:KR3k0025_WYG_034-40b>¶
集西川曰益部地有險府有兵礙戎屏華號為難理(白/集)¶
本朝沿邊州郡或當一道衝要者並兼兵馬鈐轄巡檢¶
都監或帶沿邊安撫提轄兵甲沿邊溪谷都巡檢餘州¶
事則否(職/畧)治平三年陸說知延州入見上問當何以施¶
為對曰邊事不可遙度候臣到察審有所見當畫一條¶
奏　蔡挺在渭乆鬱鬱不自聊寓意樂府詞有玉闗人¶
老之歎中使至則使倡優歌之達于禁掖天子愍焉遂¶
有樞府之拜(四朝/史)出總邊瑣(公是行/陳旭制)¶
<pb:KR3k0025_WYG_034-41a>¶
　　　通判¶
史黄霸為刺史詔賜車蓋髙一丈别駕車緹油屏泥于¶
軾前以彰有徳(漢/書)周景辟陳蕃為别駕蕃不就景題駕¶
輿曰陳仲舉坐不復更辟蕃起就職　趙温為京兆郎¶
丞嘆曰丈夫當雄飛不當雌伏(後漢/書)龎統守萊陽令不¶
治免官魯肅遺先主書曰龎士元非百里之才使處治¶
中别駕之任始當展其驥足耳(蜀/志)吕䖍有佩刀工相之¶
以為必登三公可服此刀䖍語别駕王祥曰茍非其人¶
<pb:KR3k0025_WYG_034-41b>¶
刀或有害卿有公輔之量故以相與　王祥為徐州别¶
駕糾合義衆州境獲寧人歌之曰海沂之康實賴王祥¶
邦國不空别駕之功　桓温辟謝奕為安西司馬奕在¶
温坐岸幘談詠曰我方為司馬也　習鑿齒吏才不常¶
桓温深器之用為荆州治中别駕謝牋曰不遇明公荆¶
州從事耳　庾亮與郭游書曰别駕舊與刺史同乗流¶
王化于萬里之外任居刺史之半安可非其人(並晉/書)趙¶
執(别本作/張執)為齊州别駕有能名詔徴入朝父老揮涕隨¶
<pb:KR3k0025_WYG_034-42a>¶
逐曰公清如水請酌一盃水奉餞執受飲之(隋/書)孔昌寓¶
貞觀中對策髙第歴魏州司馬帝為不置刺史為政三¶
年璽書褒美(唐/書)崔神慶則天時擢拜并州長史因謂之¶
曰并州朕之枌榆又有軍馬比日簡擇無如卿者　武¶
后求宰相狄仁傑曰荆州長史張柬之其人雖老宰相¶
才也　堂吏朱儉為别駕給事中蕭倣駁曰别駕古為¶
治中從事任居刺史之半豈宜以人吏兼副政之名¶
大厯十二年制曰刺史有故及闕本道使不得差攝但¶
<pb:KR3k0025_WYG_034-42b>¶
令上佐知州事　姚崇為揚州長史政條簡肅人為紀¶
徳于碑(並同/上)¶
傳記秦置郡丞以佐守在邊為長史掌兵馬漢因之于¶
定國條州大小為設吏貟治中别駕諸郡從事秩六百¶
石晉因之而省郡丞宋梁以下如之至隋改别駕治中¶
為長史司馬煬帝罷之而置郡贊治後又改為丞位在¶
通守下至唐而郡丞廢矣有長史有别駕别駕以皇族¶
為之開元始通用庶姓以貳都督刺史之職(通/典)漢制從¶
<pb:KR3k0025_WYG_034-43a>¶
事史一人從刺史行部别乗一乗故謂之别駕　孔恂¶
為别駕别駕車舊有屏星如刺史車刺史怒欲去之恂¶
曰撤去屏星毀國舊儀别駕可去屏星不可去　蕭遘¶
貶播州司馬道二峽方迫畏不瞑遽有神人曰相公勿¶
憂予為公禦侮遘異之過峽州經白帝祠即所見神人¶
也(同/上)¶
集江州土髙氣清富有佳境刺史守土不逺觀遊郡吏¶
執事不自暇佚惟司馬綽綽可以從容于山水詩酒間¶
<pb:KR3k0025_WYG_034-43b>¶
於是郡南樓山北樓水湓亭百花亭風篁石岩瀑布廬¶
宫源潭洞東西二林寺泉石松雪司馬盡有之矣茍有¶
志于吏隠者捨此官何求焉　貳藩有職　方題别駕¶
　與贊郡符才優佐郡　大邦端佐(並白/集)半刺上佐得¶
與二千石參校政事短長利病者也(杜牧行/馬逥制)通倅之官¶
(朱廣/平集)通理方州　題政佐岳無轉驥之能(子昻/代表)半刺已¶
翺翔(杜/詩)爽氣金天豁清談玉露摶佇鳴南岳鳯欲化北¶
溟鵾(贈虞/司馬)案牘來時惟署字風煙入興便成章(劉禹/錫)¶
<pb:KR3k0025_WYG_034-44a>¶
本朝藝祖懲五代藩鎮之弊始置諸州通判建隆四年¶
詔知府公事並湏長史通判僉議連書方許行下時大¶
郡置兩貟餘置一貟州不及萬户不置正刺史以上及¶
諸司副使知州者雖小郡亦特置掌倅貳郡政與長史¶
均禮凡兵民錢穀戸口賦稅獄訟聽斷之事可否裁決¶
與守通簽所部官有善否得刺舉以聞(四朝/志)宣和二年¶
詔諸州茶鹽香礬並委通判　建炎初諸州通判二貟¶
處減一貟紹興以後施行申請添置(㑹/要)國初設通判以¶
<pb:KR3k0025_WYG_034-44b>¶
貳州事故常與知州爭權每聞我是監郡朝廷使我來¶
監汝舉動為其所制有錢昆者餘杭人嗜蟹甞求補外¶
郡人問其所欲昆曰但得有螃蟹無通判處則可至今¶
以為口實(歸田/録)知成都廣益奏云州郡置倅所以佐郡¶
守之治入則貳政出則按縣(中興/㑹要)分乗倅車(文恭/制)分駕¶
别車(世南/制)分倅州治(陳湜/制)欲問君王乞符竹但憂無蟹¶
有監州(坡/詩)¶
　　　教授¶
<pb:KR3k0025_WYG_034-45a>¶
經師嚴然後道尊(禮/記)善待問者如撞鍾叩之以小則小¶
鳴叩之以大則大鳴待其從容然後盡其聲(同/上)¶
史漢郡國有文學文翁起學成都市招下學子弟以為¶
學官弟子武帝時天下郡國皆立學設教官　平帝時¶
郡國曰學侯國曰校置經師一人鄉曰庠聚曰序置孝¶
經師一人匡衡補平原文學學者多衡經明當世少雙¶
(並漢/書)光武問武臣曰請卿自度爵禄何所至也鄧禹曰¶
臣少甞學問可郡文學(同/上)¶
<pb:KR3k0025_WYG_034-45b>¶
傳記魏晉以下郡國並有文學即博士助教之任(六/典)隋¶
潘徽為博士唐府郡置經學士各一人掌以五經教授¶
開元二十六年敇州縣置學仍擇師資令其教授(職/源)¶
集諸公衮衮登臺省廣文先生官獨冷甲第紛紛饜梁¶
肉廣文先生飯不足(杜/詩)¶
本朝慶厯四年詔諸路州軍監各令立學又置教授以¶
經術行藝訓導諸生掌其課試之事而糾正不如規者¶
當時或用兼官或舉士人委于曹司而未𨽻朝廷也熙¶
<pb:KR3k0025_WYG_034-46a>¶
寧六年詔諸路學官並委中書門下選差至是始命於¶
朝廷矣(㑹/要)建炎教授並罷紹興復置四十二州若試教¶
官則始于元豐添差教授則始于政和　慶厯三年臣¶
察言本朝學校興矣未甞設官在泮采芹典教以重其¶
任　崇寧四年令教授承務郎以上在本州簽判上選¶
人在本州職官之上政和五年臣寮言見任教授不得¶
為人撰書啓簡牘樂語之類　鄒浩調陽州潁昌府教¶
授吕公著范純仁為守獨加禮重純仁常屬撰樂語辭¶
<pb:KR3k0025_WYG_034-46b>¶
不為純仁曰翰林學士亦作此浩曰翰林學士則可祭¶
酒司業則不可(四朝/史)任諒為懐州教授徽宗見其所作¶
新學碑曰文士也擢提舉蘷路學事　紹興十三年宋¶
宙奏乞盡復教官上曰教授須逐州置仍須是擇通經¶
心術正者為之若教官非其人士人心術一壊再整頓¶
費力切宜遴選也　宗子師閔訟臨安教授鮑同上曰¶
為教授者須先正己然後可以率人十八年上曰選官¶
教導乃治化本源將來三塲科舉亦有人才以備采擇¶
<pb:KR3k0025_WYG_034-47a>¶
　十八年詔諸州教授並不許差兼他職　教授之為¶
職可謂難矣何也曰教授者以天子之命教其邦人凡¶
邦之士廩食縣官而充弟子貟者多至五六百餘少不¶
下百十數皆惟教授者是師其必有以率厲化服之使¶
躬問學蹈繩矩出入不悖所聞然後為稱是可不為難¶
矣哉又先聖先師之典祀廟學圖書服器之藏其體至¶
重下至金穀出内之纎悉亦皆獨任之嗚呼是誠難矣¶
然凡仕於今者無大小莫不有所臨制統攝獨教授官¶
<pb:KR3k0025_WYG_034-47b>¶
雖有統攝若其任之本諸身者則非簿書期㑹之所能¶
察至其具於有司而可考者上之人又以其儒官優容¶
之雖有不合不問以是為便故今之仕者反利焉而喜¶
為之而孰知所以充其任者如彼其難哉(朱文/公序)¶
　¶
　¶
　¶
　記纂淵海卷三十四¶
