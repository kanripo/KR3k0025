# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:35.157627
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷八十一
<pb:KR3k0025_WYG_081-1a>¶
欽定四庫全書¶
　記纂淵海卷八十一　　　宋　潘自牧　撰¶
　　閫儀部¶
　　　總論婦人¶
經婦人貞吉從一而終也(易恒/卦)無攸遂在中饋貞吉(易/家)¶
(人卦婦人之正義無所/必遂職乎中饋而已)婦無所専於家事有非非婦人¶
也有善亦非婦人也婦人之事惟議酒食爾無遺父母¶
之憂(斯干/注)婦無公事休其蠶織(出瞻/仰)婦人無預外政蠶¶
<pb:KR3k0025_WYG_081-1b>¶
織為事(詩/注)女子適人者為父何以期也婦人不貳斬也¶
婦人不貳斬者不貳天也(儀禮䘮/服篇)女子不言外(記内/則)婦¶
人不葛帶(記檀/弓上)婦順備而後内和理内和理而後家可¶
長久也(記昏/義)婦人不越疆而弔人(檀弓/下)婦人送迎不下¶
堂婦人不立乗(曲禮/上)婦人無爵從夫之爵坐以夫之齒¶
　婦人從人者也幼從父兄嫁從夫夫死從子(記郊/特牲)其¶
夫屬乎父道者妻皆母道也其夫屬乎子道者妻皆婦¶
道也(記玉/藻)婦人不居廬不寢苫喪父母既練而歸(記䘮/大記)¶
<pb:KR3k0025_WYG_081-2a>¶
子順男子之教無専制之義而有三從之道教令不出¶
於閨門事在供酒食而已無閨外之非義者也(家/語)¶
史婦人送迎不出門見兄弟不踰閾(左僖二/十二年)富辰曰女¶
徳無極婦怨無終(左僖二十四年注近之不/知止足逺之則忿怨無巳)女待人婦¶
義事也(左襄二/十年)婦人不専行必有從也(榖梁/傳)孔子曰彼¶
婦之口可以出走彼婦之謁可以死敗(史/記)雖有文母之¶
徳必繫於子(杜鄴/傳)婦人不得與事(西漢谷/永傳)婦人性易悦¶
耳　婦人内夫家而外父母家(並出通鑑/漢武紀)女雖貴猶為¶
<pb:KR3k0025_WYG_081-2b>¶
其國隂(西漢杜/鄴傳)¶
集施衿結褵䖍恭中饋(女史/箴)¶
本朝古者婦人爵因其夫貴以其子雖有過人之才絶¶
俗之行不表於世　婦人有徳行才智之能而不得見¶
於事有言語文章之羙而不得聞於人而况仁而不夀¶
賢而不禄者乎此詩人所以賦彤管史氏所以傳列女¶
也　擇夫得温嶠生子勝王濟(並東/坡集)¶
　　　婦徳¶
<pb:KR3k0025_WYG_081-3a>¶
經仲氏任只其心塞淵終温且恵淑慎其身(燕燕/詩)任者¶
以恩相親信也(注/)委委佗佗如山如河(君子/偕老)山無不容¶
河無不潤(注/)莊姜賢而不答(碩/人)静女其孌貽我彤管彤¶
管有煒(静女/並詩)婦人尚専一徳無所兼連(禮秋/官䟽)¶
史婦徳不必才明絶異也清閑貞静守節整齊行已有¶
耻動静有法是謂婦徳(東漢列/女傳)地道柔静隂之常義(李/柔)¶
(傳/)婉静有禮(東漢明徳/皇后紀)¶
傳記東漢一代賢明婦人如秦嘉妻徐氏動合禮義言¶
<pb:KR3k0025_WYG_081-3b>¶
成規矩(史/通)¶
集遵義方之明訓憲女史之典戒(潘安仁/寡婦賦)姽嫿於幽静¶
(宋玉神/女賦)有淑謹之徳窈窕之賢珠玉翡翠職是其儀而¶
瀚濯蘩蘋不改其操故我君子琴瑟友之　姆師酒食¶
之議女工纂組之繁莫不總制清𠂻洪宣懿則茂蘋蘩¶
之雅訓協沼沚之芳猷古稱敬姜詩云淑女論容比徳¶
殆無以過禀柔成性藴粹含章窈窕之秀婉孌之姿¶
貞節峻於寒松韶儀麗於温玉　温慈恵和信肅脩睦¶
<pb:KR3k0025_WYG_081-4a>¶
行有法度動有禮經嚴恪以理家人&KR0570;瑟以和君子則¶
已含𢎞光大矣若乃宗廟哀敬仁孝也娣姒祗和謙順¶
也蠲潔酒食婦儀也黼黻𤣥黄女工也洪此四徳而務¶
六親可以作範母儀昭宣壼則矣外以賛府君之徳内¶
以光中饋之政　遺風素範蕙敷蘭滋恵心光孚氛氲¶
沼沚堂嚴壼訓芬郁母儀中饋柔嘉娣姒有則(並陳子/昂集)¶
睎盼睞者若遲日之泛漣漪瞻詞氣者猶光風之轉蘅¶
蕙(張説/之文)奕葉班姑史芬芳孟母鄰(杜/詩)常自砥礪未嘗以¶
<pb:KR3k0025_WYG_081-4b>¶
嘯歌廢日動循禮法曽不以嚬笑為容(張燕/公碑)實有全徳¶
為九族宗師　一畆之宫言笑不聞於鄰(崔氏銘/并桞文)卑柔¶
莊敬承二尊姑嫂娣姒和無痕(韓/詩)婉約勞謙得六姻之¶
和(權載之/集墓誌)其為妻道也貞順之宜常服於身體疑忌之¶
慮不萌於心術忿&KR1264;之色不兆於容貌同焉而合於禮¶
婉焉而得其正(桞/文)鵲巢之均一家人之悔厲籩豆敬齊¶
之色琴瑟静好之儀夫人備有焉　得内姻外姻之和¶
如恵風甘雨長養萬物　致友睦以諧姒娣盡敬愛以¶
<pb:KR3k0025_WYG_081-5a>¶
安舅姑(權載/之)昔漆室緹縈列女也及為婦則無聞伯宗¶
梁鴻之妻哲婦也及為母則無聞文伯孟氏之親賢母¶
也為女為婦時亦無聞今夫人為女則孝友為元氏婦¶
則豐潔家祀為母則親執書誨二子皆以通經仕女羙¶
如此婦徳又如此母儀又如此三者具羙可謂冠古今¶
矣(白樂天集元/夫人墓誌)柔明治性温恵保身静脩言容動中規¶
度承訓師氏作嬪良人茂四徳而蘭幽有馨潔百行而¶
玉立無玷發為淑問著為芳猷姻族有輝閨闈是式¶
<pb:KR3k0025_WYG_081-5b>¶
静無違禮故組織有常訓動必中節故環珮有常聲(同/上)¶
禮容詎假於環珮工藝亦因於組織(王維/集)珠玉滿堂不忘¶
於瀚濯歌鐘成列載翫於圖史(沈雲/卿文)螽斯不妬鳯凰和鳴¶
(李太/白文)言成大家之書行為衆婦之法(王維/集)䖍盥潔饋之¶
勤寒燠匪懈和灰紉鍼之事顧指而具　殷祭大賔必¶
躬蘋藻之事夙興夜寐能服瀚濯之衣(並出吕/和叔集)¶
本朝静女不争寵幽姿知自嬉(歐公/集)以孝力事其舅姑¶
為賢婦以柔順事其夫為賢妻以恭儉均一教育其子¶
<pb:KR3k0025_WYG_081-6a>¶
為賢母(歐/文)少以女士不勤姆師　珩璜之節動必以禮¶
蘋藻之薦敬而有儀(東坡/集)柔良靚専来嬪巨室　以順¶
為令妻以嚴為賢母(並出臨/川集)象服之盛配徳於山河彤管¶
之嚴比潔於圭璧　静而守禮存江漢之風動必有儀¶
儼山河之象(並出欒/城集)自設帨至於屬纊九族無間言(類/要)¶
　　　婦言¶
子許允之婦奇醜交禮竟不復入房許曰婦有四徳卿¶
有㡬荅曰新婦所乏者容耳士有百行君有㡬許曰皆¶
<pb:KR3k0025_WYG_081-6b>¶
備婦曰君好色不好徳何謂皆備許有慙色遂相敬重¶
(郭/子)¶
史班媫妤曰死生有命富貴在天修正尚未蒙福為邪¶
欲以何望使鬼神有知不受不臣之訴如其無知訴之¶
無益故不為也(西漢本傳/互見守正)婦言不必辯口利辭也擇辭¶
而説不道惡語時然後言不厭於人是謂婦言(後漢列/女傳)¶
武帝嘗與胡貴嬪摴蒱遂傷上指帝怒曰此固將種也¶
貴嬪對曰北伐公孫西距諸葛非將種而何(胡貴/嬪傳)謝道¶
<pb:KR3k0025_WYG_081-7a>¶
韞為王凝之妻凝之弟獻之嘗與賔客談議辭理将屈¶
道韞遣婢白獻之曰欲與小郎解圍乃施青紗步幛自¶
蔽論獻之前義客不能屈也(世説/新語)唐長孫皇后嘗采自¶
古婦人得失事為女則二十卷(唐/書)劉道真於河側自牽¶
船見一老嫗採梠劉調之曰何不調機利杼而採梠嫗¶
曰丈夫何不跨馬揮鞭而牽船(裴啟期/語林)齊女徐吾者與¶
其鄰婦合燭夜績吾貧而燭不屬鄰婦請無與夜績吾¶
曰妾以貧故起常先去常後掃地陳席以待來者坐常¶
<pb:KR3k0025_WYG_081-7b>¶
處下為貧故也今一室之中益一人燭不為益明去一¶
人燭不為益闇何愛東壁餘光莫之能應遂復與夜績¶
(列女傳互/見識見)¶
集范𫝊正亷問宣池訪李白子孫獲孫女二人一為陳¶
雲之室一乃劉勸之妻皆編戸氓也因召至郡庭相見¶
與語衣服村落形容朴野而進退閑雅應對詳諦且祖¶
德如在儒風宛然問其所以則曰父伯禽以貞元八年¶
不禄而卒有兄一人出遊一十二年不知所在父存無¶
<pb:KR3k0025_WYG_081-8a>¶
官父殁無名有兄不相保為天下之窮人無桑以自蠺¶
非不知機杼無田以自力非不知稼穡况婦人不任布¶
裙糲食何所仰給儷於農夫救死而已乆不敢聞於縣¶
官懼辱祖考鄉閭逼迫忍恥來告言訖淚下(李白集/附錄)¶
　　　婦容¶
經巧笑之瑳佩玉之儺　有女同車顔如舜華将翺将¶
翔佩玉瓊琚彼美孟姜洵美且都　靜女其姝靜女其¶
孌(出靜女/並詩)¶
<pb:KR3k0025_WYG_081-8b>¶
史婦容不必顔色美麗也盥浣塵穢服飾鮮潔沐浴以¶
侍身不垢辱是謂婦容(後漢列/女傳)王夫人神清散朗故有¶
林下風氣顧家婦清心玉映自是閨房之秀(晉書列女/傳互見標)¶
(致/門)¶
集鉛華不御芳澤無加(選洛/神賦)著粉則太白施朱則太赤¶
(選好/色賦)秀色掩今古荷花羞玉顔浣沙弄碧水自與清波¶
閒(李太/白)婉娩淑姿鏘翔令容　家貧歳不易衣而天姿¶
潔清修嚴常若簮珠璣衣紈縠寥然不易為塵垢雜(並/出)¶
<pb:KR3k0025_WYG_081-9a>¶
(栁/文)¶
　　　婦功¶
經是刈是濩為絺為綌(葛/覃)婦無公事休其蠶織(大雅/瞻仰)執¶
麻枲治絲繭織紝組紃學女事以供衣服觀於祭祀納¶
酒漿籩豆葅醢(記内/則)¶
史婦功不必工巧過人也専心紡績不好戲笑潔齊酒¶
食以奉賔客是謂婦功(後漢列/女傳)¶
傳記呉王趙夫人能於指間織錦號機絶於方寸帛上¶
<pb:KR3k0025_WYG_081-9b>¶
綉五岳河海號針絶以神膠續髮為㡌仍一髮析為縷¶
號絲絶(晉王子嘉/拾遺記)順宗時南海貢奇女盧眉娘能於一¶
尺絹上綉法華經字如粟米又作飛仙盖以絲一縷為盖¶
五重中有十洲三島(唐蘇鶚蘇/氏演義)¶
集羙人細意熨貼平裁縫滅盡針線跡(杜/詩)縫為絶國衣¶
(李/白)¶
　　　母道¶
經文伯之喪敬姜據其&KR0451;而不哭曰昔吾有斯子也吾¶
<pb:KR3k0025_WYG_081-10a>¶
將以為賢人也吾未嘗以就公室今及其死也朋友諸¶
臣未有出涕者而内人皆行哭失聲斯子也必多曠於¶
禮矣夫(記檀/弓下)¶
子公父文伯卒其妻妾皆行哭失聲敬姜戒之曰吾聞¶
好外者士死之好内者女死之今吾子早夭吾惡其以¶
好内聞也二三婦人之欲供先祀者請無瘠色無揮涕¶
無拊膺無哀容無加服從禮而静是昭吾子也孔子聞¶
之曰公父氏之婦智矣剖情析禮以明其子為令徳也¶
<pb:KR3k0025_WYG_081-10b>¶
(家語子/貢問)¶
史芮伯萬之母芮姜惡芮伯之多寵也故逐之出居於¶
魏(左桓/三年)公父文伯退朝朝其母其母方績文伯曰以歜¶
之家而主猶績懼干季孫之怒也其以歜為不能事主¶
乎其母嘆曰魯其亡乎使僮子備官而未之聞耶居吾¶
語女諸侯朝修天子之業命晝考其國職夕省其典刑夜¶
儆百官使無滔淫而後即安卿大夫朝考其職晝講其¶
庶政夕序其業夜庀其家而後即安士朝而受業晝而講¶
<pb:KR3k0025_WYG_081-11a>¶
貫夕而習復夜而計過無憾而後即安自庶人以下明¶
而動晦而休無日以怠(國語/魯語)趙括自少時學兵法言兵¶
事以天下莫能當嘗與其父奢言兵事奢不能難然不謂¶
善母問奢其故奢曰兵死地也而括易言之使趙不將¶
括則已若必將之破趙軍者必括也及括將行其母上¶
書言於王曰括不可使將王曰何以對曰始妾事其父¶
時為將身所奉飯飲而進食者以十數所友者以百數大夫¶
及宗室所賞賜者盡以予軍吏士大夫受命之日不問¶
<pb:KR3k0025_WYG_081-11b>¶
家事今括一旦為將東向而朝軍吏無敢仰視之者所¶
賜金帛歸蔵於家而日視便利田宅可買者買之王以¶
為何如其父父子異心願王勿遣(趙奢/傳)陳嬰母謂嬰曰¶
自我為汝家婦未嘗聞先古之有貴者今暴得大名不¶
祥不如有所屬事成猶得封侯事敗易以亡非世所指¶
名也(史記項/籍傳)張湯自殺昆弟諸子皆欲厚葬湯湯母曰¶
為天子大臣被惡言而死何厚葬為載以牛車有棺而¶
無椁上聞之曰非此母不生此子(張湯/傳)雋不疑毎行縣¶
<pb:KR3k0025_WYG_081-12a>¶
録囚徒還其母輙問不疑有所平反活㡬何人即不疑¶
多有所平反母喜笑為飲食或亡所出母怒為之不食¶
(西漢/本傳)趙母指括以全其宗(前漢晁/錯傳賛)翟方進辭其後母至¶
京師受經母憐其幼随之長安織屨以給(西漢/本傳)項羽取¶
王陵母置軍中陵使至則東向坐陵母以招陵母私送¶
使者泣曰為妾語陵善事漢王毋以老妾故持二心妾¶
以死送使者遂伏劍而死(西漢王/陵傳)嚴延年為河南太守¶
河南號曰屠伯其母從東海来到洛陽見報囚大驚止¶
<pb:KR3k0025_WYG_081-12b>¶
都亭不入府延年至謁母閉閤不見延年免冠頓首閤¶
下良乆乃見之因數責延年幸得備郡守不聞仁愛敎¶
化以全安愚民顧多刑殺人欲以立威我不意當老見¶
壯子被刑戮行矣去汝東歸掃除墓地耳遂去嵗餘延¶
年坐棄市東海賢其母(前/漢)金日磾母敎誨二子甚有法¶
度上聞而嘉之病死詔圗畫於甘泉宫(西/漢)建寜二年大¶
誅黨人滂聞即自詣獄白母母曰汝今得與李杜齊名¶
死亦何恨(東漢范/滂傳)郭丹後母為鬻衣装賣産業與從師¶
<pb:KR3k0025_WYG_081-13a>¶
長安(後/漢)廢髙貴鄉公收王經經謝其母母顔色不變笑¶
而應曰人誰不死正恐不得其所以此并命何恨之有¶
(通鑑魏/文帝紀)蘇峻舉兵卞壼死之二子眕盱見父殁相随赴¶
賊同時遇害母裴氏撫二子尸哭曰父為忠臣女為孝¶
子夫何恨乎(晋書/本傳)韋逞年小母宋氏晝則採樵夜則敎¶
逞遂得成名　陶侃為潯陽縣吏嘗監魚梁以鮓遺母¶
湛氏封鮓及書責侃曰爾為吏以官物遺我非惟不能¶
益吾乃以増吾憂矣范逵曰非此母不生此子　虞潭¶
<pb:KR3k0025_WYG_081-13b>¶
征蘇峻潭母孫氏戒之曰吾聞忠臣出孝子之門汝當捨¶
生取義勿以吾老為累也(並出列/女傳)陶侃早孤貧范逵嘗¶
過侃時倉卒無以待賔其母乃截髮得隻髻以易酒肴¶
(晉/書)何無忌夜於屏風裏草檄文其母劉牢之姊也登橙¶
宻窺之泣曰汝能如此吾復何恨問所與同謀者曰劉¶
裕母尤喜因為言𤣥必敗舉事必成之理以勸之(通鑑/晉安)¶
(帝/紀)髙熲初為僕射其母誡之曰汝富貴已極但有一斫¶
頭耳爾其謹之(隋/書)張易之張昌宗居中用事栢彦範謀¶
<pb:KR3k0025_WYG_081-14a>¶
誅之彦範以事白其母曰忠孝不兩全先國後家可也¶
(唐中/宗紀)李景讓母鄭氏家貧諸子皆幼母自敎之宅墻因¶
雨漬陷得錢盈船奴婢喜走告母母徃焚香祝之曰吾¶
聞無勞而獲身之災也天必以先君餘慶矜其貧而賜¶
之則願諸孤他日學問有成乃其志也此不敢取遽命¶
揜而築之三子皆進士及第景讓宦達髮已斑白小有¶
過不免笞箠(唐武/宗紀)宣武節度使劉𤣥佐有威畧其母雖¶
貴日織絹一疋謂𤣥佐曰汝本寒微天子富貴汝至此¶
<pb:KR3k0025_WYG_081-14b>¶
必以死報之故𤣥佐始終不失臣節(通鑑唐/徳宗紀)僕固懐㤙¶
既不為朝廷所用遂與河東都將李竭誠潛謀太原大¶
將白玉殺其子瑒懐㤙入告其母母曰吾語汝勿反國¶
家待汝不薄今衆心既變禍必及我將如之何懐恩不¶
對再拜而出母提刀逐之曰吾為國家殺此賊取其心¶
以謝三軍懐恩疾走得免遂與麾下三百渡河北走(通/鑑)¶
(唐代/宗紀)崔𤣥暐累補員外郎其母盧氏常戒之曰吾見姨¶
兄屯田郎中辛𤣥馭云兒子從宦者有人来云貧乏不¶
<pb:KR3k0025_WYG_081-15a>¶
能存此是好消息若聞貲貨充足衣馬輕肥此惡消息¶
吾嘗重此言以為確論比見親表中仕宦者将錢物上¶
其父母父母但知喜悦竟不問此物從何而來必是俸¶
禄餘貲誠亦善事如其非理所得此與盗何别縱無大¶
咎獨不内媿於心陶母不受魚鮓之饋蓋為此也汝今¶
坐食禄俸榮幸已多若其不能忠清何以戴天覆地孔¶
子云雖日設三牲之養猶為不孝曰父母唯其疾之憂¶
特宜脩身潔已勿累吾此意也(唐書/本傳)王珪與房杜善過¶
<pb:KR3k0025_WYG_081-15b>¶
其家珪母闚喜曰二客公輔才汝貴不疑(互見/識見)蕭俛母¶
韋氏賢明治家嚴俛雖宰相侍左右如褐衣(唐/書)¶
傳記孟子既學而歸孟母問學所至孟子自若也孟母¶
以刀斷其織曰子之廢學若吾斷織也　楚子反破秦¶
軍而歸母閉門不納使人數之曰越王勾踐伐呉客有¶
獻醇酒一器王使人注上流使士卒飲下流味不加喙¶
異日又有獻一囊糧者王又使以賜軍士分而食之甘¶
不踰嗌今士卒分菽粒而食之子獨朝夕芻豢何也(列/女)¶
<pb:KR3k0025_WYG_081-16a>¶
(傳/)孟子妻獨居踞孟子入戸視之白母曰婦無禮請去¶
母曰非婦無禮乃汝無禮也禮不云乎將上堂聲必揚¶
將入戸視必下不掩人不備也今汝獨燕私之處入戸¶
不有聲令人踞而視之是汝無禮非婦無禮也於是孟¶
子自責不敢去婦　田子為相三年歸休以金百鎰奉¶
其母母曰不義之物不及於館為人臣不忠是為人子¶
不孝子其去田子慙愧走出自歸於王還金請退就獄¶
(並出韓/詩外傳)孟母舍近墓孟子嬉戲為墓間之事孟母曰此¶
<pb:KR3k0025_WYG_081-16b>¶
非所以居子處也乃去舍市旁其子嬉戲為賈衒孟母¶
又曰此非所以居子處也乃舎學宫之旁其子嬉戲乃¶
設爼豆進退揖讓孟母曰此真可以居子也遂居之及¶
孟子長學六藝卒成大儒(列女傳互/入鄉里)孟仁少從李肅學¶
其母為作厚褥大被曰小兒無徳致客學者多貧故為¶
廣被庶可得與氣類接也除監池司馬捕魚作鮓寄母¶
母責之曰汝為魚官而以鮓寄我非避嫌也(呉/録)¶
集當秦之末豪傑共推陳嬰而王之嬰母止之曰自吾¶
<pb:KR3k0025_WYG_081-17a>¶
為子家婦而世貧賤卒富貴不祥嬰從其言而陳氏以¶
寜(班叔皮/天命論)惟習孟氏强為母師(桞/文)¶
本朝脩不幸生四嵗而孤太夫人守節自誓居貧自力¶
以衣以食以長以敎俾至於成人太夫人告之曰汝父¶
為吏亷而好施與喜賔客其俸禄雖薄常不使有餘曰¶
毋以是為我累故其亡也無一瓦之覆一壠之植以庇¶
而為生吾何恃而能自守耶吾於汝父知其一二以有¶
待於汝也自吾為汝家婦不及事吾姑然知汝父之能¶
<pb:KR3k0025_WYG_081-17b>¶
養也汝孤而幼吾不能知汝之必有立然知汝父之必¶
將有後也(廬陵集瀧/岡阡表)書其子之賢而有立則見其母之¶
義方(歐公作李/氏墓銘)蓄徳在先以成家室發祥於後以遺子¶
孫(臨川/集)蘇公軾生十年太夫人親授以書嘗讀東漢史¶
至范滂傳慨然太息公侍側曰某若為滂夫人亦許之¶
乎太夫人曰汝能為滂吾固不能為滂母耶(子由撰/墓誌銘)豈¶
惟家室宜夀母實與朝廷生異人(坡/詩)¶
　　　婦道¶
<pb:KR3k0025_WYG_081-18a>¶
經子不宜其妻父母曰是善事我　子婦無私貨無私¶
蓄無私器不敢私假不敢私與(注家事統/於尊也)在舅姑之所¶
不敢噦噫嚏咳欠伸跛倚睇視不敢唾洟　凡婦不命¶
適私室不敢退(記内/則)婦人不餙不敢見舅姑(記内則互/見舅姑)¶
婦事舅姑如事父母下氣怡聲問衣燠寒疾痛疴癢而¶
敬抑搔之出入則或先或後而敬扶持之(記内則互/見舅姑)婦¶
將有事大小必請於舅姑(記内/則)¶
史婦聽而婉(左昭/六年)鮑宣妻桓氏與宣共挽鹿車歸鄉里¶
<pb:KR3k0025_WYG_081-18b>¶
拜姑禮畢提甕出汲脩行婦道鄉邦稱之子永為魯郡¶
太守子昱問少君曰太夫人寜復識挽鹿車否對曰先¶
姑有言存不忘亡安不忘危吾焉敢忘乎　班昭作女¶
誡曰頼母師之典訓年十有四執箕箒於曹氏于今四¶
十餘載矣戰戰兢兢常懼黜辱以増父母之羞以益中¶
外之累夙夜劬心勤不告勞　班昭年七十餘卒上䟽¶
遺令凡十六篇子婦丁氏又作大家讃焉(並出列/女傳)姜詩¶
事母至孝妻順奉尤篤母好飲江水妻常泝流而汲後值¶
<pb:KR3k0025_WYG_081-19a>¶
風不時得還母渇詩責而遣之妻乃寄止鄰舍晝夜紡¶
績市珍羞使鄰母以意自遺其姑如是者乆之姑怪問¶
鄰母鄰母具對姑感慚呼還(東漢姜詩妻傳/互見人心易感)女人之徳¶
嚴奉舅姑夙夜勤事婦之節也(唐/書)¶
𫝊記衛瓘子宣尚繁昌公主黄門讒構於是遂離主與¶
姑書稱故新婦(晉諸/公賛)古者子婦供事舅姑旦夕在側與¶
男女無異(北史顔氏家/訓互見舅姑)¶
　　　奉祭¶
<pb:KR3k0025_WYG_081-19b>¶
經克羞饋祀(書酒/誥)采蘩夫人不失職也夫人可以奉祭¶
祀則不失其職矣　采蘋大夫妻能循法度也能循法¶
度則可以承先祖共祭祀矣(詩/注)于以奠之宗室牖下誰¶
其尸之有齊季女(詩/)¶
集滌濯静嘉禮義孔明(張平子/東京賦)奉蒸嘗以効順供洒掃¶
以彌載(潘安仁/寡婦賦)春秋祠祭主貴罇奠薦清潔歆明魂(韓/詩)¶
　　　識見¶
經婦人能閔其君子猶勉之以正也(詩汝/墳序)室家能閔其¶
<pb:KR3k0025_WYG_081-20a>¶
勤勞勸以義也(殷其/靁序)穆伯之喪敬姜晝哭文伯之喪晝¶
夜哭孔子曰知禮矣(記檀/弓)¶
史晉公子重耳過齊桓公妻之公子安之從者謀於桑¶
下蠶妾以告姜氏姜氏殺之而告公子曰子有四方之¶
志其聞之者吾殺之矣乃與子犯謀醉而遣之(左僖二/十三年)¶
齊侯遇杞梁之妻於郊弔之辭曰猶有先人之敝廬在¶
下妾不得與郊弔齊侯弔諸其室(襄二十三年/互見弔慰)晉伯宗毎¶
朝其妻必戒之曰盜憎主人民惡其上子好直言必及¶
<pb:KR3k0025_WYG_081-20b>¶
於難(左成十/五年)晉公子圉為質於秦將逃歸謂嬴氏曰與¶
子歸乎對曰子晉太子而辱於秦子之欲歸不亦宜乎¶
寡君使婢子侍巾櫛以固子也從子而歸棄君命也不¶
敢從亦不敢言　晉趙姬以盾為才固請於公以為嫡¶
子而使其三子下之以叔隗為内子而已下之(左僖二/十四年)¶
僖負覊之妻曰吾觀晉公子之從者皆足以相國若以¶
相夫子必反其國必得志於諸侯(左僖二/十三年)嫠不恤緯而¶
憂宗周之隕(左昭二/十四年)齊晉戰于鞌齊師敗績齊侯自徐¶
<pb:KR3k0025_WYG_081-21a>¶
闗入女子曰君免乎曰免矣鋭司徒免乎曰免矣曰茍君¶
與吾父免矣可若何既而問之辟司徒之妻也與之石¶
窌(左傳互/見封爵)晏子為齊相岀其御之妻從門而窺其夫其¶
夫為相御意氣揚揚甚自得也既歸其妻請去曰晏子¶
身不滿七尺身相齊國名顯諸侯今子長八尺乃為人¶
僕御子之意自以為足是以求去(史記晏/子傳)襄王以大史¶
氏為王后襄王卒子建立后事秦謹與諸侯信故四十¶
餘年不受兵始皇嘗使使者遺后玉連環曰齊多知觧¶
<pb:KR3k0025_WYG_081-21b>¶
此環否后以示羣臣羣臣不知解后引椎椎破之謝秦¶
使曰謹以觧矣　公甫文伯官於魯病死婦為之自殺¶
於房中者二八其母聞之不肯哭也相室曰焉有子死¶
而不哭者乎母曰孔子賢人也逐於魯是人不随今死¶
而婦人為死者十六人若是者其於長者薄而於婦人¶
厚故從母言之為賢母也從婦言之必不免為妬婦也¶
故其言一也言者異則人心變矣(並出戰/國策)李夫人病篤¶
武帝自臨候之夫人蒙被謝曰妾久病形貌毁壊不可¶
<pb:KR3k0025_WYG_081-22a>¶
以見帝夫人姊妹讓之曰獨不可一見上屬托兄弟耶¶
夫人曰不見帝者乃欲深托兄弟也以色事人者色衰¶
則愛弛上所戀戀念我以平生容貌也今見我毁壊顔¶
色非昔必且畏惡我尚肯復録其兄弟哉(西漢李/夫人傳)吕禄過¶
其姑吕嬃嬃大怒曰若為將而棄軍吕氏今無處矣乃¶
悉出珠玉寳器散堂下曰毋為他人守也(通鑑漢/髙后)上始¶
為㣲行嘗夜至柏谷投逆旅主人求漿主人曰無漿止¶
有溺耳且疑上為姦盜聚少年欲攻之主人嫗睹上狀¶
<pb:KR3k0025_WYG_081-22b>¶
貌而異之止其翁曰客非常人也且有備不可圖也翁¶
不聼嫗飲翁以酒醉而縛之少年皆散走嫗乃殺雞為¶
食以謝客(通鑑漢/武紀)秦王好淫聲葉陽后為之不聼鄭衛¶
之樂楚莊王好田獵樊姬為之不食鳥獸肉(西漢張/敞傳)楚¶
莊王好獵夫人樊姬數諌不止不食禽獸之肉二年王¶
感之而勤於王事　齊桓公淫樂衞姬為之不聼鄭衛之¶
聲(並岀列/女傳)昔陳嬰之母以嬰家世貧賤卒富貴不祥令¶
嬰勿王王陵之母知漢王必得天下伏劍而死固勉强¶
<pb:KR3k0025_WYG_081-23a>¶
陵嬰母知廢陵母知興(通鑑光/武紀)宣王晏起姜后脱簮齊¶
桓好樂衛姬不音(王逸/傳)河南樂羊子尋師學一年歸妻¶
跪問其故羊子曰乆行懐思無他意也妻乃引刀趨機¶
而言曰此織生自蠶繭成於機杼一絲而累以至於寸¶
累寸不已遂成丈疋今若斷斯織也則捐失前功稽廢¶
時月夫子積學若中道而歸何異斷斯織乎(列女/傳)楚昭¶
王讌遊越姬從謂姬曰願與子生死若此姬曰君王樂¶
遊要妾以死不敢聞命後王病太史請移於將相王曰¶
<pb:KR3k0025_WYG_081-23b>¶
將相於吾猶股肱也不聼姬曰大哉君王之徳妾請從¶
王死矣昔日遊樂是以不敢聼命今王復禮國人為君¶
王死何况妾乎遂自殺(東/漢)鮑宣妻裝送甚盛宣謂妻曰¶
少君生富驕習羙餙而吾貧賤不敢當禮乃悉歸侍御¶
服餙更着短布之裳(東觀/漢記)應超取趙昂子月為質昂謂¶
妻異曰吾謀如是事必萬全當奈月何異厲聲應曰雪¶
君父之大耻喪元不足為重况一子哉(通鑑漢/獻紀)梁鴻妻¶
装餙入門七日而鴻不答乃跪牀下請罪鴻曰吾欲衣¶
<pb:KR3k0025_WYG_081-24a>¶
褐之人可與俱隠深山者今乃衣綺縞傅粉墨豈鴻所¶
願哉妻曰妾自有隠居之衣乃更為椎髻著布衣操作¶
而前(本/傳)若欲慕鮑宣梁鴻之妻者妾亦請從少君孟光¶
之事矣(東漢列/女傳)先是丹陽太守李衡數以事侵琅琊王¶
其妻習氏諌之衡不聽及琅琊王即位李衡憂懼謂妻¶
曰吾欲犇魏何如妻曰不可琅琊王素好善慕名方欲¶
自顯於天下終不以私嫌殺君明矣可自囚詣獄表列¶
前失明求受罪如此乃當逆見優饒非但值活而已衡¶
<pb:KR3k0025_WYG_081-24b>¶
從之呉主詔曰丹陽太守李衡以徃事之嫌自拘司獄¶
其遣衡還郡(通鑑魏/元帝)桓範妻曰君前欲斬徐州刺史鄒¶
岐衆人謂君難為作下今復羞為吕屈復難為作上(魏/志)¶
(曹爽/傳)初晉髙祖司馬懿辭仕以風痺不能起居曝書遇¶
雨髙祖起收書家唯一婢見之張后懼言語泄漏乃手¶
殺之而自執爨焉(晉/書)桓𤣥妻劉氏有智鑒謂𤣥曰劉裕¶
龍行虎歩視瞻不凡恐終不為人下不如早除之(通鑑/晉安)¶
(帝/紀)山公與𥞇阮契若金蘭山公妻韓氏覺二人異於常¶
<pb:KR3k0025_WYG_081-25a>¶
窺之他日二人来妻竊窺之公曰二人何如妻曰君殊¶
不如正當以識度相及耳　王右軍妻郄氏夫人謂二¶
弟愔曇曰王家見二謝安萬傾筐倒屣見汝軰来平平¶
耳(世説别互/入鑒)符承祖方用事親姻争趨附以求利其從¶
母楊氏為姚氏婦獨否嘗謂承祖之母曰姊雖有一時¶
之榮不若妹有無憂之樂姊與之衣服多不受(齊太/祖)皇¶
子詡母胡充華初選入掖庭同列以故事祝之曰願生¶
諸王公主勿生太子充華曰妾之志異於諸人奈何畏¶
<pb:KR3k0025_WYG_081-25b>¶
一身之死而使國家無嗣乎及有娠同列勸去之充華¶
不可私誓曰若幸而生男次第當長男生身死所不憾¶
也(梁髙/祖)竇毅之女聞隋受禪自投堂下撫膺太息曰恨¶
我不為男子救舅氏之患毅及襄王公主掩其口曰汝勿¶
妄言滅吾族毅由是竒之及長以適唐公李淵(通鑑/陳紀)長¶
孫皇后素好讀書常與上從容商畧古事因而獻替裨¶
益𢎞多上或以非罪譴怒宫人后亦陽怒請自推鞠因¶
命囚繫俟上怒息徐為申理由是宫壼之中刑無枉濫¶
<pb:KR3k0025_WYG_081-26a>¶
上得疾累年不愈后侍奉晝夜不離側常繫毒藥於衣¶
𢃄曰若有不諱義不獨生后素有疾太子言於后曰醫¶
藥備盡而疾不瘳請奏赦罪人及度人入道庶獲冥福¶
后曰死生有命非智力所移若為善者有福則吾不為¶
惡若其不然妄求何益及疾篤與上訣曰妾於陛下不¶
豫之日誓以死從乗輿不能當吕后之地耳己卯崩於立¶
政殿　長孫后嘗采自古婦人得失事為女則三十卷¶
　魏徴薨命百官九品以上皆赴喪給羽葆皷吹陪葬¶
<pb:KR3k0025_WYG_081-26b>¶
昭陵其妻裴氏曰徴平生儉素今葬以一品羽儀非亡¶
者之志悉辭不受布車載柩而葬　蕭瑀子銳嗣尚上¶
女襄城公主上欲為之營第公主固辭曰婦事舅姑當¶
朝夕侍側若居别第所闕多矣(唐/書)上營月華宫務令儉¶
約惟所居殿覆以瓦餘皆茅茨充容長城徐恵妃以上¶
東征髙麗西討龜兹翠微玉華營繕相繼又服玩頗華¶
靡上䟽諫其畧曰以有盡之農功填無窮之巨浪圖未獲¶
之他衆䘮已成之我軍昔秦王并吞六國反速危亡之基¶
<pb:KR3k0025_WYG_081-27a>¶
晉武奄有三方翻成覆敗之業豈非矜功恃大棄徳輕¶
邦圗利忘危肆情縱欲之所致乎是知地廣非常安之¶
之術人勞乃易亂之源也雖復茅茨示約猶甚木石之¶
疲和顔取人不無煩擾之弊珍玩技巧乃喪國之斧斤¶
珠玉錦綉實迷心之酖毒作法於儉猶恐其奢作法於¶
奢何以制後(唐太/宗紀)上林令侯敏素諂事来俊臣其妻董¶
氏戒之曰俊臣國賊指日將敗君宜逺之敏從之俊臣¶
怒岀為武龍令敏欲不徃妻曰速去勿留俊臣敗其黨¶
<pb:KR3k0025_WYG_081-27b>¶
皆流嶺南敏獨得免(通鑑唐/武后紀)上疾宦官欲請郭太后臨¶
朝稱制太后曰昔武后稱制幾傾社稷我家世守忠義¶
非武后之比也自古豈有女子為天下主能致唐虞之¶
理(通鑑唐/敬宗紀)太宗嘗與后論及賞罸之事后曰牝雞之晨¶
惟家之索妾婦人豈敢與聞政事太宗固與之言竟不¶
荅(續世説后長孫/氏互見禮法)朱温少孤與兄昱存随母王氏依蕭¶
縣劉崇家崇數笞辱之母獨憐之戒家人曰朱三非常¶
人汝曹善遇之(通鑑唐/僖宗紀)周行逢妻勛國夫人鄧氏曰稅¶
<pb:KR3k0025_WYG_081-28a>¶
官物也公為節度使不先輸税何以率下且獨不記為¶
里正代人輸税以免楚撻時乎　蜀李太后以典兵非¶
其人謂蜀主曰今王昭逺岀於厮養伊審㣲韓保真趙¶
崇韜皆膏梁乳臭子素不習兵徒以舊恩寘於人上一¶
旦疆塲有事安能禦大敵乎以吾觀之惟髙彦儔太原¶
舊人終不負汝其餘無足任者(通鑑周/世宗紀)王珪與房杜善¶
過其家珪母闚喜曰二客公輔才汝貴不疑(唐書王珪/傳互見母)¶
(道/)¶
<pb:KR3k0025_WYG_081-28b>¶
傳記老莱子隠於蒙山楚王親至其門其妻問荅曰楚¶
王妻曰可食以酒肉者可加以鞭箠可受以官禄者可¶
随以鈇鉞先生受人官禄為人所制妾不能為人所制¶
者妻乃去(髙士/傳)魯漆室邑之女過時未適人當穆公時¶
君老太子幼女倚柱而嘯鄰婦曰何嘯之悲子欲嫁耶¶
女曰吾豈為不嫁而悲哉吾憂魯君老而太子幼也(列/女)¶
(傳/)樊嫕進言合徳羙貌帝召入宫合徳新沐膏九迴沉¶
水香為卷髮號新興髻為薄眉號逺山黛施小朱號慵¶
<pb:KR3k0025_WYG_081-29a>¶
束粧左右嘖嘖稱賞宣帝時披香愽士淖方成白髮敎¶
授宫中號淖夫人在帝後唾曰此禍水也滅火必矣(趙/后)¶
(外/傳)陳子定字子仲楚王遣使持金百鎰聘以為相仲曰¶
僕有箕箒之妻請入計之乃謂妻曰今日為相明日結¶
駟連騎食方於前妻曰今日為相樂在中矣結駟萬騎¶
所安不過容膝食方於前所甘不過一肉今以容膝之¶
安一肉之味而懐楚國之憂亂世多害恐先生不保命¶
也子仲夫妻逃去為人灌園(皇甫謐/髙士傳)陶大夫之治陶三¶
<pb:KR3k0025_WYG_081-29b>¶
年名譽不興家富三倍妻怒曰子能薄而官大是謂蒙¶
害無功而家昌是謂積殃昔楚令尹治國家貧而國富¶
君敬之民戴之故福禄終於子孫名垂後世今子貪富¶
務大不顧後害請去(列女/傳)周玘字孟玉弟子殺人被罪¶
玘詣府與弟子俱進於獄弟婦不哭其子但哭孟玉由¶
此為髙(風俗/通)齊閔王之后項有大瘤號曰宿瘤初閔王¶
岀遊百姓盡觀宿瘤採桑如故王怪問對曰妾受父母¶
敎採桑不受敎觀大王王命後乗載之女曰父母在内¶
<pb:KR3k0025_WYG_081-30a>¶
使妾不受敎而随王是奔女也王大慙使使者奉禮加¶
金百鎰徃聘贈之父母驚欲洗浴加衣裳女曰如是見¶
王變容更服不見識也於是如故随使者至閔王以為¶
后(列女傳互/見堅貞)樊姬感莊不食鮮禽衛女矯桓耳忌和音¶
志厲義髙而主易心𤣥熊攀檻馮媛趨進夫豈無畏知¶
死不吝班女有辭割歡同輦夫豈無懐防㣲慮逺(張華/女史)¶
(箴/)¶
集范𫝊正亷問宣池訪李白子孫獲孫女二人一為陳¶
<pb:KR3k0025_WYG_081-30b>¶
雲之室一乃劉勸之妻皆編戸甿也因召至郡告二女¶
皆改適於士族皆曰夫妻之道命也亦分也在孤窮既¶
失身於下里仗威力乃求援於他門生縱偷安死何面¶
目見大父於地下欲敗其類所不忍聞(李太/白集)夫以匹婦¶
之明猶能推事理之致探禍福之機嬰母知廢陵母知¶
興(王命/論)¶
　　　才畧¶
史聶政姊榮曰妾奈何畏殁身之誅終滅賢弟之名乃¶
<pb:KR3k0025_WYG_081-31a>¶
大驚韓市人大呼天者三而死政之旁晉楚齊衛聞之¶
皆曰其姊烈女也(史聶政傳/榮一作嫈)伍子胥奔呉至溧陽女子¶
擊漂水上子胥過而乞餐女子飯壺漿而食之子胥去¶
女子自投瀬水(呉越/春秋)元帝幸虎圏後宫皆坐熊佚岀圏¶
扳檻左右皆驚走馮媫妤直前當熊而立上問何故前¶
對曰妾聞猛獸得人而止妾恐熊至御前故以身當之¶
(漢/書)丹陽大都督媯覽殺太守孫翊欲逼取翊妻徐氏紿¶
曰乞須晦日設祭除服然後聼命覽許之徐氏潜使所¶
<pb:KR3k0025_WYG_081-31b>¶
親語翊親近舊將孫髙傅嬰等與共圖覽到晦日設祭¶
徐氏哭泣盡哀畢乃除服薫香沐浴言笑懽悦大小悽¶
愴怪其如此覽宻覘無復疑意徐氏呼髙嬰置戸内使¶
人召覽入徐氏岀戸拜覽適得一拜徐大呼二君可起¶
髙嬰俱岀共殺覽(通鑑漢/獻紀)孫權以妹妻先主妹才㨗剛¶
猛有諸兄之風侍婢百餘人皆親執刀侍立先主每入¶
中心常凛凛(蜀/志)趙娥父為李夀所殺娥乃帷車袖劍白¶
日刺夀於都亭圮詣縣顔色不變曰父讐已殺請受戮¶
<pb:KR3k0025_WYG_081-32a>¶
縣尹縱之娥不肯遂强載還家㑹赦得免(魏/志)劉氏有膽¶
畧石勒與之參决軍事佐勒建功業有吕后之風而不¶
妬忌更過之　孫恩陷㑹稽王凝之岀走恩執而殺之¶
并其諸子凝之妻謝道韞奕之女也聞寇至舉措自若¶
命婢肩輿抽刀立門手殺數人乃被執(通鑑晉/武紀)朱序鎮¶
襄陽苻堅遣將圍序母韓氏自登城行謂西北角當先¶
受弊遂領百餘婢并城中女子於其角斜築城二十餘¶
丈賊攻西北角果潰衆便守新築城賊遂引退人謂此¶
<pb:KR3k0025_WYG_081-32b>¶
城為夫人城(晉成/紀)周浚嘗岀獵遇雨止李氏家㑹其兄¶
弟不在李氏聞浚至與一婢於内宰猪羊具數十人之¶
饌甚精辦而不聞人聲浚因求為妾生子顗(晉書列/女傳)前¶
凉張天錫疾羙人閻姫薛姫皆自殺天錫誨之曰我死¶
之後更為人妻皆曰尊若不諱請效死於前洒掃於地¶
下無它志(十六國/春秋)陳髙凉太守馮寳妻洗氏懐集部落¶
數州晏然至隋王仲宣反嶺南髙梁洗夫人救廣州獲¶
全冊洗氏為譙國夫人開幕府於嶺南置官屬便宜行¶
<pb:KR3k0025_WYG_081-33a>¶
事(通鑑梁紀/互入封爵)崔寜與楊子琳戰數不利崔寜妾任氏岀¶
家財數十萬募兵得數千人帥以擊子琳破之子琳走¶
(通鑑唐/代宗)嘿啜攻飛&KR0546;縣古元應妻能固守詔封循忠縣¶
君　史思明之叛衛州女子侯滑州女子唐青州女子¶
王相與㰱血赴行營討賊皆補果毅(並出新/唐書)平陽公主¶
嫁柴紹初髙祖兵興主與紹發家貲招亡命渡河主引¶
精兵萬人與秦王㑹渭北紹及主對置幕府分定京師¶
號娘子軍(唐/書)魏衡妻王氏武徳初為薛仁杲舊將房企¶
<pb:KR3k0025_WYG_081-33b>¶
地所逼而妻之企地侵梁郡飲酒醉王氏取其佩刀斬¶
之擕其首入城賊散髙祖封為崇義夫人　鄒保英妻¶
奚氏萬嵗年契丹賊李盡㓕来寇平縣保英時任刺史¶
領兵討擊既而城孤援寡將陷奚氏乃率家僮及城内¶
女丁相助固守賊退封為誠節夫人(舊唐書并列女/傳互見封爵)建¶
中末李希烈謀襲陳州李侃為項城令以城小欲逃歸¶
楊氏曰縣不守則地賊地也倉廪府庫皆其積也百姓¶
皆其戰士也請募死士賊遂去縣卒完詔遷侃太平令¶
<pb:KR3k0025_WYG_081-34a>¶
(唐書互/見助夫)竇毅女聞隋髙祖受禪自投牀下曰恨我非男¶
子不能救舅家禍(唐書竇/后傳)朱全忠夫人張氏碭山人多智¶
略全忠敬憚之雖軍府事時與之謀議或將兵到中途¶
夫人以為不可遣一介召之全忠立為之返(通鑑唐/昭宗)¶
傳記元載敗妻王氏曰某道節度使女十八年宰相妻¶
今日相公犯罪死即甘心使妾為舂婢不如死也主司¶
上聞俄亦賜死(劉禹錫/嘉話)¶
　　　文學¶
<pb:KR3k0025_WYG_081-34b>¶
史班彪女名昭一名姬博學髙才兄固著漢書其八表¶
及天文志未及竟而卒和帝詔就東觀蔵書閣踵而成¶
之又作女誡七篇有助女訓所著賦頌銘誄問注哀辭¶
書論上䟽遺令凡十六篇又作大家讃　蔡邕女名琰¶
字文姬博學有才辯又妙於音律曹操問曰聞夫人家¶
多文籍猶能憶識之否姬曰昔亡父賜書四千餘卷流¶
離塗炭罔有存者今所誦憶纔四百餘篇耳乞給紙筆¶
真草惟命於是繕書送之文無遺悞後感傷亂離追懐¶
<pb:KR3k0025_WYG_081-35a>¶
悲憤作詩一章(並岀東漢/列女傳)秦州刺史竇滔妻彭城令蘇¶
道女有才學織錦製迴文詩以贖夫罪循環讀之詞甚¶
清婉　太常韋逞母宋氏傳其父業得周官音義苻堅¶
乃就宋氏家立講堂生員百二十人隔絳紗幔而受業¶
號宋氏為宣文君　謝道韞聰識有才辯叔父安嘗内¶
集俄而雪下安曰何所似也安兄子朗曰散鹽空中差¶
可擬道韞曰未若桞絮因風起(並出晉書/列女傳)甄后年九嵗¶
喜書用諸兄筆硯兄謂后曰汝當作女博士耶荅曰古¶
<pb:KR3k0025_WYG_081-35b>¶
者賢女未有不覽前世成敗以為已戒不知書何由見¶
之(魏/書)徐悱妻文尤清㧞所謂劉三娘也(劉孝綽妹南/史孝綽傳)¶
傳記蔡琰夫亡無子歸寜漢末為騎兵所獲在左賢部¶
中春月登臺殿感笳音作詩曰胡笳動兮邉馬鳴(蔡琰/别傳)¶
桞下恵妻誄其夫門人不能竄一字(列女/傳)相如將聘茂¶
陵女為妾文君作白頭吟以自絕相如乃止長卿消渇¶
卒文君誄傳世(西京/雜記)班媫妤能文漢成帝所寵帝後幸¶
趙飛燕媫妤自知見棄求供養王太后於長信宫因為¶
<pb:KR3k0025_WYG_081-36a>¶
賦及紈扇詩(樂/府)楊盈川姪女曰容華為新粧詩曰宿鳥¶
驚眠罷房櫳乗曉開鳯釵金作縷鸞鏡玉為䑓粧似臨¶
川出人疑月下来自憐終不見欲去復徘徊(朝野/僉載)杜羔¶
妻劉氏善為詩羔累舉不第將至家妻先寄詩曰良人¶
的的有奇才何事年年被放回如今妾面羞君面君若¶
来時傍夜来羔見詩即回去尋登第妻又寄詩云長安¶
此去無多地欝欝葱葱佳氣浮良人得意正年少今夜¶
醉眠何處樓(南部/新書)漢王昭君嫁單于心思不樂乃作怨¶
<pb:KR3k0025_WYG_081-36b>¶
曠思歌曰我獨伊何改徃變常髙山峩峩河水泱泱父¶
母妻子道路悠長(琴/操)¶
集善筆札讀書通古今(桞文崔/氏銘)¶
本朝漢崔篆母師氏通六經百家之言(事物/紀原)¶
　　　標致¶
史謝道韞風韻髙邁叙致清雅(晉/書)王夫人神清散朗故¶
有林下風氣顧家婦清心玉映自是閨房之秀(晉書列/女傳)¶
集東家之子増一分則太長减一分則太短(選宋玉/好色賦)骨¶
<pb:KR3k0025_WYG_081-37a>¶
象應圖(選洛/神賦)暇則鳴絃桐諷詩騷以為娯以文雅清秀¶
重於當世(桞崔簡/女銘)¶
本朝謝家夫人澹丰容蕭然自有林下風(坡/詩)¶
　　　褥臥¶
經誕彌厥月不坼不副無菑無害(詩生/民)載生載育　居¶
然生子(同/上)妻將生子及月辰居側室(記内/則)¶
史莊公寤生驚姜氏(左/傳)梁嬴孕過期卜之曰將生一男¶
一女(左僖/十七)就館(西漢班媫妤傳蘇/林曰外舍産子也)婦人免乳大故十死¶
<pb:KR3k0025_WYG_081-37b>¶
一生(西漢宣/后傳)免身(同/上)¶
　　　薄命¶
史奈何妾薄命端遇竟寜前(漢書外/戚傳)¶
集貧女臨水粧徘徊波不定豈敢怨東風自恨䑓無鏡¶
(古/詩)巧婦多薄命(白樂/天)絲蘿無託誰知薄命之由天(唐呉/融瀟)¶
(湘逄故/人賦)¶
(本/朝)芳菲羙艷不禁風未到春殘已墜紅(詩話總龜/互入悼亡)顔色¶
如花命如葉(臨/川)紅顔勝人多薄命(後/山)夫婦之好義同賔¶
<pb:KR3k0025_WYG_081-38a>¶
友勤瘁相成於艱難之中而死生契濶於安樂之後(東/坡)¶
(作司馬光妻贈夫/人制互見悼亡)¶
　　　家世¶
經齊侯之子衛侯之妻東宫之妹邢侯之姨譚公惟¶
私注云姊妹之夫曰私(詩碩/人)汾王之甥蹶父之子(詩韓/奕)¶
平王之孫齊侯之子注平正也武王女文王孫適齊侯¶
之子(詩何彼/穠矣)¶
史苖夫人其父太師(晉/卿)其舅張河東(嘉/貞)其夫延賞其子¶
<pb:KR3k0025_WYG_081-38b>¶
𢎞靖其壻韋臯近代婦人之貴無如此(李肇國/史補)¶
集長信宫受冊命之嵗與母於内朝序位環珮之聲相¶
聞(權載/之集)夫尊於朝婦貴於室(元稹/集)¶
　　　封爵¶
經婦人無爵從夫之爵(記郊/特牲)¶
史齊侯戰敗還女子曰君免乎曰免矣鋭司徒免乎曰¶
免矣齊侯以為有禮問之辟司徒之妻也與之石窌(左/傳)¶
漢封蕭何妻為鄼國夫人(西/漢)魏衡妻王氏武徳初為薛仁杲¶
<pb:KR3k0025_WYG_081-39a>¶
舊將房企地所逼而妻之企地侵梁郡飲酒醉王氏取¶
其佩刀斬之擕其首入城賊散髙祖封為崇義夫人(唐/書)¶
鄒保英妻奚氏萬嵗年契丹賊李盡滅来寇平縣保英¶
時任刺史領兵討擊既而城孤援寡將陷奚氏乃率家¶
僮及城内女丁相助固守賊徒退封為誠節夫人(舊唐/書列)¶
(女傳互/入才畧)史思明之叛衛州女子侯滑州女子唐青州女¶
子王相與㰱血赴行營討賊皆補果毅(新唐書互/入才畧)嘿啜¶
攻飛&KR0546;縣古元應妻能固守詔封循忠縣君(同/上)¶
<pb:KR3k0025_WYG_081-39b>¶
本朝漢崔篆母師氏通經學百家之言王莽寵以殊禮¶
賜號義成夫人(事物/紀原)晉虞昌母拜武昌侯太夫人(同/上)宜¶
䟽湯沐之封以稱山河之象(東坡/集)改賜湯沐寵以訓詞¶
庶幾采蘩之遺芳不與宿草而共盡改封大國正位小¶
君(同/上)湯沐從夫寵(樂城/集)¶
　　　父母家¶
經歸寜父母(詩葛/覃)后妃在父母家則志在於女功之事¶
(詩/序)¶
<pb:KR3k0025_WYG_081-40a>¶
史婦人内夫家而外父母家(西漢劉向/論王氏䟽)¶
　　　擇夫¶
子婦人莫不願得以為夫處女莫不願得以為士(士未/取妻)¶
(之稱荀/子非相)¶
史鄭徐吾犯之妹羙公孫楚聘之矣公孫黒又使强委¶
禽焉子産請使女擇焉子晳盛餙入布幣而出子南戎¶
服入左右射超乗而出女自房觀之曰子晳信羙矣抑¶
子南夫也適子南氏(左/傳)昔賈大夫惡娶妻羙三年不言¶
<pb:KR3k0025_WYG_081-40b>¶
不笑御以如臯射雉獲之其妻始笑而言(左昭二十八/互見心随事)¶
(移/)孟氏有女狀肥醜擇對不嫁至年三十父母問其故¶
女曰欲得賢如梁伯鸞者鴻聞而聘之女曰竊聞夫子¶
髙義簡斥數婦妾亦偃蹇數夫矣(東漢梁/鴻傳)河東刺史徐¶
邈有女才淑擇夫未嫁邈乃大㑹佐吏令女於内觀之¶
女指濬告母邈妻之(晉書王/濬傳)¶
集佳人慕髙義得賢良獨難(選美/女篇)¶
　　　敬夫¶
<pb:KR3k0025_WYG_081-41a>¶
經不敢懸於夫之楎椸不敢蔵於夫之箧笥(記内/則)¶
子必敬必戒無違夫子(孟/子)請問為人妻曰夫有禮則柔¶
從聴侍夫無禮則恐懼而自悚也(荀君/道)¶
史冀缺耨其妻饁之敬相待如賔(左/傳)梁鴻毎歸妻為具¶
食不敢於鴻前仰視舉案齊眉(本/傳)¶
集承慶雲之光覆兮荷君子之恵渥顧葛藟之蔓延兮¶
託㣲莖之樛木懼身輕而施重兮若履氷而臨谷(潘安/仁寡)¶
(婦/賦)¶
<pb:KR3k0025_WYG_081-41b>¶
　　　助夫¶
史呉許升妻者吕氏之女升少為博徒不理操行妻嘗¶
數勸升修學毎有不善輙流涕進規升感激自厲乃尋師¶
逺學遂以成名(東漢列/女傳)建中末李希烈謀襲陳州李侃¶
為項城令以城小欲逃歸楊氏曰縣不守則地賊地也¶
倉廪府庫皆其積也百姓皆其戰士也請募死士賊遂¶
去縣卒完詔遷侃太平令(唐書互/見才畧)¶
(傳/記)晉平公使工為弓三年乃成射不穿一札公怒將殺¶
<pb:KR3k0025_WYG_081-42a>¶
此工其妻見公曰妾之夫造此弓亦已勞矣而不穿一¶
札是君不能射也妾聞射之道左手如矩右手如附枝¶
右手放發左手不知公以言為儀而穿十札工得賜金¶
三鎰(列女/傳)¶
本朝使吾不以貧賤富貴累其心者吾妻之助也吾嘗¶
與士大夫語謝氏多從戸屏竊聴之聞則能盡商𣙜其¶
人才能賢否及時事之得失皆有條理吾在呉興自外¶
歸必問曰今日孰與飲而樂乎聞其賢者也則悦否則¶
<pb:KR3k0025_WYG_081-42b>¶
嘆曰君所交皆一時賢俊今與是人飲而歡耶(歐公為/梅聖俞)¶
(謝氏撰/墓銘)¶
　　　慢夫¶
史昔賈大夫惡娶妻羙三年不言不笑御以如臯射雉¶
獲之其妻始笑而言(左昭二十八年互見/心随事移又擇夫)蘇秦説秦王¶
不行歸至家妻不下絍(戰國/策)朱買臣妻謂買臣曰如公¶
等終餓死溝壑矣何能富貴(前漢/本傳)外黄富人女甚羙庸¶
奴其夫(西漢張良傳史記/曰嫁庸奴亡其夫)王凝之妻謝氏道韞奕之女¶
<pb:KR3k0025_WYG_081-43a>¶
也初適凝之還甚不樂奕之曰王郎逸少子不惡汝何¶
恨也荅曰一門叔父則有阿大中郎羣從兄弟則封胡¶
羯末不意天壤之中乃有王郎(晉/書)¶
　　　䘮夫¶
經予羙亡此誰與獨處　予美亡此誰與獨息　誰與¶
獨旦(詩葛/生)穆伯之喪敬姜晝哭(記/)寡婦不夜哭(記坊/記)一¶
與之齊終身不改故夫死不嫁(記郊/特牲)¶
子子曰昔東夷之子慕諸夏之禮有女而寡為内私壻¶
<pb:KR3k0025_WYG_081-43b>¶
終身不嫁嫁則不嫁矣亦非清節之義也(家語六/本篇)華周¶
杞梁之妻善哭其夫而變國俗(孟/子)孀寡婦(淮南/子)¶
史於未亡人之側(左莊二十八年注婦/人既寡自稱未亡也)愚公謀平太行¶
之險京城之孀婦有男徃助之(列子/湯問)杞梁死其妻哭之¶
城為之崩(公/羊)禮婦人喪夫自稱未亡人(後魏/書)¶
傳記桞下恵死妻誄曰夫子之信誠與人無害兮嗚呼¶
哀哉魂神泄兮夫子之諡宜為恵兮(列女/傳)¶
　　堅貞¶
<pb:KR3k0025_WYG_081-44a>¶
經無思犯禮(詩漢/廣序)以禮自防(詩草/蟲序)能循法度(詩采/蘋序)雖速¶
我訟亦不女從(出行/露)有女如玉野有死麕(注堅貞/㓗白)無感¶
我帨兮　女也不爽(岀氓/並詩)夫不在斂枕箧簟席襡器而¶
藏之(内/則)¶
史宋火災宋伯姫卒待母也(女師左襄傳榖梁傳載伯/姬曰婦人之義傅母不在)¶
(不下堂遂逮/於火而死)王蠋曰烈女不更二夫(通鑑周/赧王)髙氏有羙¶
女謝鯤嘗挑之女投梭折其兩齒(晉/書)杜&KR0008;至長沙掠前¶
始興太守尹虞二女皆國色也將妻之曰我父二千石¶
<pb:KR3k0025_WYG_081-44b>¶
終不為賊作婦遂自殺焉(鄧粲/晉記)王凝為虢州司戸卒於¶
官凝家貧一子尚幼妻李氏擕其子歸過開封府旅舍¶
主人見其婦人獨擕一子而疑之不許其宿李氏顧天¶
已暮不肯去主人牽其臂而出之李氏仰天長慟曰我¶
為婦人不能守節而此手為人執耶不可以一手并汚¶
吾身即引斧自斷其臂路人見者環聚而嗟之或為之¶
彈指或為之泣下開封尹聞之白其事於朝官賜藥封¶
瘡厚䘏李氏而笞其主人者嗚呼士不自愛其身而忍¶
<pb:KR3k0025_WYG_081-45a>¶
恥以偷生者聞李氏之風宜少知愧哉(五代史/雜傳)¶
傳記貞女不假人以色(劉向列/女傳)蔡人之妻宋女也夫有¶
惡疾其母將改嫁之女曰夫之不幸奈何去之適人之¶
道一與之醮終身不改且夫芣苢之草雖甚惡猶始捋¶
采終懐&KR0008;之浸以益親况於夫婦(同/上)淑女與哲人烈士¶
争不朽名寒如嚴霜(唐列/女傳)楚昭王夫人齊女也昭王出¶
遊留夫人漸䑓江水大至遣使者迎夫人忘持符夫人¶
曰王與宮人約詔必以符今使者不持符妾不敢行於¶
<pb:KR3k0025_WYG_081-45b>¶
是使者返取符未還䑓已壊沉水而死　陳仲妻張叔¶
明之妹名芝與二嫂被賊恐見侵畧而相謂曰婦人以¶
不汚身為髙不虧節為羙豈可委身待辱哉於是自刺¶
(唐列/女傳)¶
集貞女要名於没世(演連/珠)女有不易之行(江文/通書)玉不厭¶
㓗蘭不厭香(晉裴頠/女史箴)班女不以色事君(鮑溶/集)處貧素而¶
不昧(陳子/昂)羙人出南國灼灼芙蓉枝皓齒終不發芳心¶
空自持(李太/白詩)志在列女籍竹帛已光榮　趙女不冶容¶
<pb:KR3k0025_WYG_081-46a>¶
(同/上)願為連根之秋草不作飛空之落花(李太白集寄/情人楚辭體)玉¶
心皎㓗終不疑(同/上)貞婦貴狥夫(孟東/野)艶女皆妬花静女¶
獨檢蹤任禮耻任装嫁徳不嫁容君子未求聘小人難¶
相從此志誰與説琴絃幽韻重(孟郊静/女詞)夫行竟不歸婦¶
徳轉光明不比山頭石空有望夫名(白侍/郎)共保秋竹心¶
風霜侵不得妾身有存殁妾心無改易(同/上)三秋庭緑盡¶
迎霜唯有荷花守紅死(牡牧/之)波瀾逝不起妾心井中水¶
(孟/郊)¶
<pb:KR3k0025_WYG_081-46b>¶
本朝娟然如静女不肯旁阡陌(歐公/集)¶
　　　蠱惑¶
經冶容誨淫(易繫/辭)婦有長舌惟厲之階亂匪降自天生¶
自婦人(詩瞻/仰)哲婦傾城(同/上)艷妻煽方處(羙色曰艶煽熾/也詩十月之交)¶
子素顔紅膚惑其目清商流徴亂其聴(抱朴/子)¶
史楚莊欲納夏姬申公巫臣曰是不祥人也是天子蠻¶
殺御叔弑靈侯戮夏南出孔儀喪陳國何不祥如是天¶
下多羙婦人何必是(左成/二年)羙女破舌(戰國/策)桑間濮上鄭¶
<pb:KR3k0025_WYG_081-47a>¶
衛宋趙之聲内則致疾損夀外則亂政傷民巧偽因而¶
餙之以營亂富貴之耳目(前漢禮/樂志)女子彈弦跕躧游媚¶
富貴(前漢地/理志)北方有佳人絶世而獨立一顧傾人城再¶
顧傾人國(西漢李/夫人傳)梁冀妻孫夀色羙而善為妖態作愁¶
眉嗁粧堕馬髻折腰歩齲齒笑以為媚惑(東漢梁冀傳/互見粧餙)¶
第裯既交則情與愛遷顔辭媚熟則事以私奪(唐書后/妃列傳)¶
資質豐艶倩盼承迎動移上意(唐書楊/妃傳)¶
集擕佳人兮披重幄援綺衾兮坐芳縟燎薫爐兮炳明¶
<pb:KR3k0025_WYG_081-47b>¶
燭酌桂酒兮揚清曲曲既揚兮酒既陳朱顔&KR0755;兮思自¶
親願低帷以昵枕念觧佩而禠襟怨年嵗之易暮傷後¶
㑹之無因(謝恵連雪賦/互入房闈)嫣然一笑惑陽城迷下蔡(宋玉/好色)¶
(賦/)願薦枕席(宋玉髙/唐賦)目畧㣲盼精色授(宋玉神/女賦)㣲辭相¶
感動精神相依憑(宋玉好/色賦)色授魂予(選注云彼色来/授魂徃與接)目¶
窕心與(枚乗/七發)回頭一笑百媚生六宫粉黛無顔色(長恨/歌)¶
娥眉&KR1863;睇使情移(劉孝/感詩)妖紅慘黛生愁色(劉言/史詩)無良媒¶
以接歡兮托㣲波而通辭(選洛/神賦)冶其容敏其詞婉孌萬¶
<pb:KR3k0025_WYG_081-48a>¶
態以中上意(陳馬長/恨歌傳)美人一笑千黄金千盃緑酒何辭¶
醉一面紅粧惱殺人(李白贈/段七娘)忽然一笑千萬態見者十¶
人八九迷假色迷人猶若是真色迷人應過此女為狐¶
媚害積深日久月長溺人心(白侍/郎)芳情香思知多少惱¶
殺山僧悔出家(同/上)媚語嬌不聞纎腰軟無力歌詞妙宛¶
轉舞態能剜刻笋絃玉指調粉汗紅綃拭(元稹/集)身作&KR0716;¶
牀臂為枕歸来如夢復如癡(同/上)髙髻雲鬟宮様粧秋風¶
一曲杜韋娘司空見慣渾無事惱斷蘇州刺史腸(韋應/物)¶
<pb:KR3k0025_WYG_081-48b>¶
夏姬滅兩國逃作巫臣妻西子下姑蘇一舸逐鴟夷(杜/牧)¶
(之/)嬌女不顧身(李義/山文)眼波向我無端艷心火因君特地¶
燃(盧仝/文)美人醉起無次第堕釵遺佩滿中庭(王維/集)却嫌¶
脂粉汙顔色淡掃蛾眉朝至尊(杜/詩)妬寵而負恃争妍而¶
取憐(韓/文)¶
本朝坐来生百媚(臨川/集)換得千金為一笑(同/上)¶
　　　倡蕩¶
經見金夫不有躬(易䝉卦注云女先求男也女之為體/正行以待命者也見剛夫而求之故)¶
<pb:KR3k0025_WYG_081-49a>¶
(曰不有/躬也)女之耽兮不可説也(詩/氓)不績其麻市也婆娑(詩/東)¶
(門之/枌)女曰觀乎洧之外洵訏且樂(詩溱/洧)¶
史秦王年少太后時竊私通吕不韋不韋乃私求嫪毐¶
以為舍人時縱倡樂太后果欲私得與通絶愛之有身¶
生二子(史吕不/韋傳)外黄富人女甚羙嫁庸奴其夫亡去抵¶
父客(史張/耳傳)卓王孫有女文君新寡好音相如以琴挑之¶
文君從戸窺之心悦而好之夜亡奔相如馳歸成都(西/漢)¶
(相如/傳)賈充辟韓夀為掾充女於青瑣中見夀悦之令婢¶
<pb:KR3k0025_WYG_081-49b>¶
徃夀家説其光采艶逸夀聞動心夕踰垣而入帷充覺¶
女恱暢異於常日充女盜帝所賜西域香與夀(晉/書)宋山¶
隂公主(文帝/女)適駙馬都尉何戢淫恣嘗謂帝曰妾與陛¶
下男女雖殊俱托體先帝陛下六宫數百而妾惟駙馬¶
一人太不均帝乃為公主置首面左右三十人吏部郎¶
褚淵貌羙公主請以自侍帝許之淵侍十日備見親幸¶
(通鑑/宋紀)唐明皇幸温泉楊妃諸姊妹皆貴從幸為五家隊¶
遺鈿堕珥藉藉道旁(唐/書)¶
<pb:KR3k0025_WYG_081-50a>¶
集河間淫婦人也雖戚里為邪行者聞河間之名則掩¶
鼻蹙額皆不欲道也(桞文河/間傳)籠鳥無常處風花不戀枝¶
(白傅/集)極意心期卒未休暗中終擬約秦樓光隂負我難¶
相偶情緒牽人不自由遥夜定嫌香蔽膝悶時應弄玉¶
搔頭櫻桃花謝梨花發腸斷青春兩處愁(韓渥/詩)¶
　　　守節¶
經栢舟共姜自誓也衛世子共伯蚤死其妻守義父母¶
欲奪而嫁之誓而弗許作是詩以絶之之死矢靡它(詩/並)¶
<pb:KR3k0025_WYG_081-50b>¶
(序/)夫者妻之天也婦人不二斬者猶曰不二天也(儀/禮)¶
史楚令尹子元欲蠱文夫人為館於其宮側而振萬焉¶
夫人泣曰先君以是舞也習戎備也今令尹不尋諸仇¶
讐而於未亡人之側不亦異乎(注蠱惑以淫事/出左莊二十八)寡婦清¶
其先得丹穴而擅其利清能守其業用財自衛秦始皇¶
以為貞婦而客之築女懐清䑓(史/記)曹爽從弟文叔妻夏¶
侯令女早寡而無子其父文寜欲嫁之令女刀截兩耳¶
以自誓居常依爽爽誅其家上書絶婚强迎以歸復將¶
<pb:KR3k0025_WYG_081-51a>¶
嫁之令女竊入寢室引刀自斷其鼻其家驚惋謂之曰¶
人生如輕塵棲弱草耳何至自苦乃爾且夫家夷滅已¶
盡守此欲誰為哉令女曰吾聞仁者不以盛衰改節義¶
者不以存亡易心曺氏前盛之時尚欲保終况今衰亡¶
何忍棄之此禽獸之行吾能為乎司馬懿聞而賢之聽¶
使乞子自養為曹氏後(通鑑/三國)凉楊氏曰大人賣女於氐¶
以圗富貴一之謂甚其可再乎(通鑑/晉紀)郗嘉賔死婦弟欲¶
迎其姊終不肯歸曰生縱不得與郗生同室死寜不同¶
<pb:KR3k0025_WYG_081-51b>¶
穴也(世/説)¶
傳記魯人秋胡娶妻三日而遊宦三年休還其婦採桑¶
於郊胡至不識而悦之乃遺金一鎰妻曰妾夫遊宦未¶
返於兹三年未有被辱如今日也不顧胡慙而退(西京/雜記)¶
東漢秦嘉妻毁形不嫁哀慟傷生(史/通)魯陶嬰寡魯人將¶
求焉嬰聞之恐不得免乃作歌明已之不二也其詩曰¶
悲黄鵠之蚤寡兮十年不雙宛頭戢翼兮不與衆同時¶
則飛鳴兮獨行惸惸天命令然兮愧獨永傷感鳥愠已¶
<pb:KR3k0025_WYG_081-52a>¶
兮淚下成行嗚呼悲兮死者不忘飛鳥尚然兮何况貞¶
良雖有賢雄兮終不重行魯人聞之曰斯女不可得也¶
遂不敢復求之(劉向新/列女傳)梁寡婦髙行者早寡不嫁梁貴¶
人争欲取之梁王聞之使聘焉髙行曰妾之夫不幸先¶
犬馬填溝壑妾宜以身薦其棺椁守養孤幼不得専意¶
妾聞婦人之義一徃不改以全貞信之節今忘死而趨¶
生是不信也乃援劒操刃以割其鼻曰妾已刑矣所以¶
不死者不忍幼嗣之衆孤也(同/上)¶
<pb:KR3k0025_WYG_081-52b>¶
集蹈共姜兮明誓詠栢舟兮清歌(潘安仁/寡婦賦)峻節貫秋霜¶
(顔延年/秋胡詩)兎絲及水萍所寄終不移(江文通/古别離)青松摧折哀¶
斷女蘿之心丹桂孤髙終守栢舟之誓(陳子/昂集)一女事一¶
夫安可再移天(孟東/野)青鏡掩孤鸞(權載/之集)顧影無依倚甘¶
心守静専(元微/之集)義重移天(白氏/六帖)¶
(本/朝)忍着生人衣為人作春妍(後山/詩)¶
　　　失節¶
史文君失身於長卿(史記相/如傳)卓王孫有女文君新寡好¶
<pb:KR3k0025_WYG_081-53a>¶
音相如以琴挑之文君從戸窺之心悦而好之夜亡奔¶
相如馳歸城都(西漢相/如傳)蔡邕女琰字文姬適河東衛仲¶
道夫亡無子天下喪亂文姬為騎兵所獲在左賢郡十二¶
年生二子曹操以金璧贖之重嫁於董杞(後漢列/女傳)漢劉¶
曜立羊氏為后曜問曰吾何如司馬家兒羊氏曰彼有¶
一婦一子及身三耳曽不得庇妾於爾時實不欲生意¶
謂世間男子皆然自奉巾櫛以来始知天下自有丈夫¶
耳(通鑑/晉紀)¶
<pb:KR3k0025_WYG_081-53b>¶
傳記董杞妻蔡氏久居異域屈志含羞文詞有餘節槩¶
不足(劉知幾/史通)¶
　　　寛容¶
經言若螽斯不妬忌則子孫衆多也(詩螽/斯序)夫人無妬忌¶
之行恵及賤妾進御於君(詩小/星序)衛莊公惑於嬖妾使驕¶
上僣莊姜賢而不荅(詩碩/人序)¶
史晉趙姬以叔隗為内子而已下之(左僖二/十四年)梁商女為¶
貴人常特被引御從容辭於帝曰夫陽以博施為徳隂¶
<pb:KR3k0025_WYG_081-54a>¶
以不専為義螽斯則福之所由興也願陛下思雲雨之¶
均澤識貫魚之次序使小妾得免罪謗之累(東漢梁/皇后傳)¶
傳記宋鮑蘇之妻不妬宋公表其閭曰女宗(列女/傳)¶
集恩其它姬子雜已子造次莫能辨無忮忌之行無犯¶
迕之氣(桞崔/銘)¶
本朝聞子有賢婦華堂詠螽斯曷不倒嚢槖賣劒買蛾¶
眉(東/坡)¶
　　　妬忌¶
<pb:KR3k0025_WYG_081-54b>¶
經有嫡不以其媵備數(詩小/序)以色曰妬以行曰忌(詩小/星注)¶
史叔向曰吾母多而庶鮮(注言其父多妾媵而庶/子鮮少嫌母氏性不曠)好女¶
入室惡女如讐(史/記)婦人之所以事夫者色也而妬者其¶
情也(戰國/策)楚王愛新人夫人鄭褏謂新人曰王惡子鼻¶
見王必掩又謂王曰惡王之臭也王令劓之(同/上)馮衍妻¶
任氏悍忌不得蓄媵妾兒女常自操井臼(東/漢)司𨽻馮方¶
女避亂揚州袁術見而悦之遂納焉甚愛幸諸婦害其¶
寵語之曰將軍貴人有志節當時涕泣憂愁必長見於¶
<pb:KR3k0025_WYG_081-55a>¶
欽重馮氏從之後諸婦因共絞殺繫之厠術誠以為不¶
得志而死　龎寵妻棄前子於井中(後漢互/見殘忍)賈充妻郭¶
隗疑充眡乳母笞殺之其子思乳母不食他乳遂死及¶
生小子亦然充遂絶嗣(晉/書)荀朂曰貴妃年少妬者婦人¶
常情長自當差(通鑑晉/恵紀)王導為丞相妻曹氏性妬導甚¶
憚之乃宻營别館以處衆妾曹氏知而將徃焉導恐妾¶
被辱遽命駕(晉/書)干寳父有所寵侍婢母甚妬忌及父亡¶
母生埋婢於墓中寳兄弟年少不之審也(晉/書)¶
<pb:KR3k0025_WYG_081-55b>¶
傳記房儒復妻崔氏性忌左右婢不得濃粧髙髻(酉陽/雜爼)¶
蜀先主以玉人置甘后側玩之后亦妬玉人(拾遺/記)謝太¶
傅劉夫人不令太傅有别房寵公既深好聲色頗欲立¶
妓妾兄子及外甥㣲達其㫖乃共諌劉夫人稱闗雎螽¶
斯有不妬忌之徳夫人知諷已乃問誰撰此詩荅曰周¶
公夫人曰周公是男子乃相為耳若使周姥撰詩當無¶
此句(妬/記)張䟦欲娶妾其妻曰子試誦白頭吟當聴之䟦¶
慙而止(合/檢)¶
<pb:KR3k0025_WYG_081-56a>¶
集衆女嫉蛾眉(楚/辭)入門見嫉蛾眉不肯讓人掩袂攻讒¶
狐媚偏能惑主(駱賔/王集)有西施之美容兮讒妬入以自伐¶
(楚/辭)君王雖愛蛾眉好無柰宫中妬殺人(李/白)争知司馬夫¶
人妬花到庭前便不開(白侍/郎)屏風周昉畫纎腰嵗久丹¶
青色半銷斜倚玉窓鸞髮女拂塵猶自妬嬌嬈(杜牧/之)毁¶
拆維鵲巢不行鳲鳩仁(盧仝/集)¶
本朝延平呉氏姊妹六人皆妬悍時號六虎其中五虎¶
尤甚平生手殺婢十餘人凡三適人皆不終夜分常聞¶
<pb:KR3k0025_WYG_081-56b>¶
堂廡間喧呼聲同室皆懼五虎怒曰狂鬼敢爾邪闢戸¶
移榻中庭持刀獨寢徹旦寂然人謂五虎之威鬼猶畏¶
之(陳正閔撰/遯齋閒覽)¶
　　　順從¶
經婦無所専於家事(詩斯/干注)婦將有事大小必請於舅姑¶
(記内/則)婦順備而后内和理内和理而后家可長久也(出/昬)¶
(義/)婦順者順於舅姑和於室人而後當於夫(出昬義室/人謂女姒)¶
(女叔諸/婦也)男帥女女從男婦人從人者也幼從父兄嫁從¶
<pb:KR3k0025_WYG_081-57a>¶
夫夫死從子(記郊/特牲)姆教婉娩聽從(記内/則)¶
子女順男子之教無専制之義而有三從之道(家/語)無違¶
夫子以順為正者妾婦之道也(孟/子)夫有禮則柔從聽侍¶
(荀子君/道篇)¶
史婦人從人者也不専行必有從也(榖梁/傳)¶
𫝊記婦人以順從為務故婦事夫有五平旦纚笄而朝¶
則有君臣之嚴沃盥饋食則有父子之敬報反而行則¶
有兄弟之道必期必誠則有朋友之信寢席之交然後¶
<pb:KR3k0025_WYG_081-57b>¶
有夫婦之義(列女/傳)¶
集婦順夫指(韓/文)¶
　　　專擅¶
經牝雞無晨牝雞之晨惟家之索(書牧/誓)彼童而角(詩抑/注童)¶
(羊之無角者也而角自用也童羊譬/王后也而角者喻與政事有所害也)懿厥哲婦為梟為¶
鴟(詩瞻仰互/見)婦有長舌惟厲之階(詩瞻/仰)¶
子子曰婦人預事而漢道危乎(文中子述史篇/注吕氏梁后)¶
史既云哲婦亦惟家之索矣(後漢安/帝賛)蜺堕雞化皆婦人¶
<pb:KR3k0025_WYG_081-58a>¶
干政之所致(東漢蔡/邕傳)牝雞司晨家之窮也(唐/書)¶
傳記以妻制夫陽屈於隂(風俗/通)¶
集隂幽坤從維徳之常出為辨强乃匪婦能(韓/文)¶
　　　治家¶
經唯酒食是議(詩斯干注婦人/之事唯議酒食)婦無公事休其蠶織¶
(詩/)¶
史哲婦人隆家之道(東漢列/女傳)王凝之妻謝道韞居家不¶
言而治(晉/書)¶
<pb:KR3k0025_WYG_081-58b>¶
𫝊記崔樞夫人治家整肅容儀端麗不許羣婢作時世¶
粧(因話/録)¶
(本/朝)閨門寂然不聞人聲(續世/説)¶
　　　艷麗¶
經手如柔荑膚如凝脂領如蝤蠐齒如瓠犀螓首蛾眉¶
巧笑倩兮美目盼兮(詩碩/人)彼姝者子(詩東方/之日)揚且之晳¶
也(詩君子偕老揚/眉上晳白晳)顔如舜華(詩有女/同車)有美一人清揚婉¶
兮(詩野有蔓草清/揚眉目之間)鬒髮如雲不屑髢也　邦之媛也(詩/君)¶
<pb:KR3k0025_WYG_081-59a>¶
(子偕/老)¶
子柔心而弱骨(列子/湯問)肌膚若氷雪綽約若處子(莊子逍/遥逰)¶
蔡之幼女衛之稚質(淮南子/修務訓)¶
史宋華父督見孔父之妻於路曰美而艷(左成/元年)驪姫者¶
國色也(公羊傳五何休注/云其色一國之選)嫵媚纎弱便姍嫳屑(行歩/安詳)皓¶
齒燦爛宜笑的皪長眉連姢㣲睇綿藐(西漢司馬/相如傳)趙飛¶
燕體輕能掌上舞　絶殊離俗妖冶閒都靚粧刻餙(同/上)¶
迴眸百鎰一笑千金(東漢崔/駰傳)¶
<pb:KR3k0025_WYG_081-59b>¶
傳記文君眉色不加黛如望逺山臉際常若芙蓉肌膚¶
如脂(西京/雜記)虢國夫人不施粧粉自有美艷常素面朝天¶
子(楊妃/外傳)¶
集朱唇皓齒豐肉微骨嫮目宜笑蛾眉曼只容則秀雅¶
穉朱顔只　滂心綽態小腰秀頸　粉白黛黒施芳澤¶
只靨輔奇牙宜笑嘕只體便姢只既含睇兮又宜笑只¶
　姱容脩態(並出/楚辭)顧盼遺光采長笑氣若蘭(曹植美/女詩)毛¶
嬙鄣袂不足程式西施掩面比之無色(選神/女賦)衛后興於¶
<pb:KR3k0025_WYG_081-60a>¶
鬒髮飛燕寵於輕體　㣲眺流睇蛾眉連卷　脩袖繚¶
繞羅襪躡蹀(並出張平/子西京賦)衛髮光鑒趙體輕麗(潘安仁/西征賦)東¶
都妙姬南國麗人蕙心紈質玉貌絳唇(鮑照/賦)綽約閒靡¶
(陸士衡/論文)穠不短纎不長　貌豐盈以莊姝苞温潤之玉¶
顔眉聫姢似蛾揚朱唇的其若丹　動霧縠以徐歩兮¶
拂墀聲之珊珊望余帷而延視若流波之將瀾陳嘉辭¶
而云對兮吐芬芳其若蘭(並出宋玉/神女賦)體貌閒麗　體美¶
容冶不待餙粧　含喜㣲笑竊視流眄　臣東家之子¶
<pb:KR3k0025_WYG_081-60b>¶
増之一分則太長減之一分則太短着粉則太白施朱¶
則太赤眉如翠羽肌如白雪腰如束素齒如含貝嫣然¶
一笑惑陽城迷下蔡(並宋玉/好色賦)髣髴兮若輕雲之蔽月飄¶
颻兮若流風之迴雪逺而望之皎若太陽升朝霞迫而¶
察之灼若芙蕖出緑波穠纎適中脩短合度肩若削成¶
腰如約素延頸秀項皓質呈露芳澤無加鉛華弗御雲¶
髻峩峩脩眉聫娟丹唇外朗皓齒内鮮明眸善睐靨輔¶
承權瓌姿艶逸儀静體閒柔情綽態媚於語言奇服曠¶
<pb:KR3k0025_WYG_081-61a>¶
世骨象應圖竦輕軀以鶴立若将飛而未翔凌波㣲步羅¶
襪生塵轉盼流精光潤玉顔含辭未吐氣若幽蘭華容婀¶
娜令我忘餐(曹子建/洛神賦)明豔侔朝日　傾城誰不顧(並出顔/延年秋)¶
(胡/詩)流盼發姿媚言笑吐芬芳(出阮嗣宗/詠懐詩)雅歩擢纎腰巧笑¶
發皓齒(陸士衡/贈婦)攘袖見素手皓腕約金環容華耀朝日誰¶
不希令顔(美女/篇)娥娥紅粉粧纎纎出素手(選古/詩)弄姿帷房¶
之裏從容顧盼綽有餘裕(趙景/真書)展如之華實邦之媛(宋貴/妃誄)¶
姿色端麗(後/漢)𤣥丘絪緼瑶臺降芳髙唐渫雨巫山欝雲¶
<pb:KR3k0025_WYG_081-61b>¶
誕發蘭儀　望月方娥瞻星比婺(並謝莊宣/貴妃誄)南國有佳人¶
容華若桃李(子建/詩)詳而觀之奪人目睛須臾之間美貌横¶
生冶乎如花温乎如瑩　目流睇而横波(並出選/神女賦)氷華玉¶
儀仙藻靈艶(江淹/賦)都冶嫵媚(蔡邕/賦)嬛綿好眉目(鮑昭/詩)迴裙¶
轉佩百媚生(玉臺/後詠)楚歌呉女嬌不成似能未能最有情謝¶
公正要東山妓攜手林泉處處行　青黛畫眉紅錦靴道¶
字不正嬌唱歌(對/酒)雲想衣裳花想容春風拂檻露華濃若¶
非羣玉山頭見㑹向瑶臺月下逢　眉目艶星月　乃¶
<pb:KR3k0025_WYG_081-62a>¶
知漢地多姝麗世間無花可比方　美人欲醉朱顔酡¶
　若無雲間月誰可比光輝(並出李/白集)眉目艶青蛾(劉/义)動¶
衣香滿路移歩襪生塵水下看粧影眉頭畫月新寄言¶
曹子建箇是洛川神　横波笑臉艶出浦之輕蓮映渚¶
蛾眉麗穿波之半月(並出駱/賔王)虢國夫人承主恩平明上馬¶
入宫門却嫌脂粉汙顔色淡掃蛾眉朝至尊　三月三¶
日天氣新長安水邉多麗人態濃意逺淑且真肌理細¶
膩骨肉勻　秋思抛雲髻腰肢賸寳衣(杜/詩)幼有玉色發¶
<pb:KR3k0025_WYG_081-62b>¶
於穠華若彩雲朝升㣲月宵映艶色驚荷花　西門秦¶
氏女秀色如瓊花(李/白)顔如玉不著人家俗衣服　娉婷¶
似不任羅綺　忽疑天上落不似人間有　看即曲中¶
留不住雲飄雨過向陽䑓　秀色似堪餐穠華如可掬¶
　嫩似花房脆似瓊(並出白/傅集)紅粧逼坐花枝暖(元稹/集)春¶
嬌滿眼睡紅消掠削雲鬟旋粧束(同/上)道子雖来畫得無¶
(元㣲/之集)皓腕肥来銀釧窄　嬋娟兩鬢秋蟬翼宛轉雙蛾¶
逺山色　迴眸一笑百媚生六宫粉黛無顔色　雪膚¶
<pb:KR3k0025_WYG_081-63a>¶
花貌叅差似醉嬌嬈禁不得風嫋牡丹花　雨中神女¶
月中仙(並出白/侍郎)舞筵須擇腰輕女仙棹難勝骨重人(白/傅)¶
(集/)京江水清滑生女白如脂其間杜秋者不勞朱粉施¶
(牡牧/之)體輕似骨無　妱嫩氷後水輕盈烟際林　容華¶
本南國粧掠學西京(並出劉/賔客)翠茁鳯生尾丹葉蓮含跗¶
　玉質随月滿艶態逐春舒綘唇漸輕巧雲歩轉虗徐¶
　露冷侵紅粉春隂撲翠鈿　春嫩不禁寒　娉娉裊¶
裊十三餘荳蔲梢頭二月初春風十里揚州路捲上珠¶
<pb:KR3k0025_WYG_081-63b>¶
簾總不如　金釵横處緑雲堕玉筯凝時紅粉和(並出/牡牧)¶
(之注玉/筯淚也)誰言瓊樹朝朝見不及蓮花歩歩来　新粧對¶
鏡真無比㣲笑時時出瓠犀(並出李/義山文)南國浣紗伴盈盈¶
天下姝　麗如三五月可望難親近(並出髙/逹夫)長眉入鬢¶
何連姢肌膚白玉秀且鮮(盧仝/文)舞雪佳人玉一團(羅隠/集)¶
醉紅不自力狂艶如索扶(孟東/野)鬢輕全作影嚬淺未成¶
眉(温飛/卿)愛水看粧坐羞人映花立(王維/集)皓齒初含雪柔¶
枝欲斷風(張承/吉)晚粧留拜月春睡更生香(司空/表聖)㸃黛方¶
<pb:KR3k0025_WYG_081-64a>¶
初月縫裙學石榴　臉媚奪朝霞娥眉淡初掃(並出/樂府)紅¶
粉艶青娥(劉/义)蕙心持静殊態横逸宛若迴雪之流風霍¶
若初霞之映日(沈雲/卿文)千金笑裏面一搦掌中腰　體弱¶
不勝珠翠繁　自矜妖艶色不顧丹青人(並出/文粹)曲眉豐¶
頬清聲而便體秀外而恵中飄輕裾翳長袖粉白黛緑¶
者列屋而閒居(韓/文)體弱力㣲若不任羅綺光彩煥發轉¶
動照人(陳鴻長/恨歌傳)王昭君以圖當行及辭光彩射人悚動¶
左右人間綽約不粧氷雪顔(韋應/物)¶
<pb:KR3k0025_WYG_081-64b>¶
本朝絶色天下無一失難再得　近而視之靚若星妃¶
臨水而脉脉盈盈逺而望之杳如峡女行雲而朝朝暮¶
暮(荷花/賦)鮮妍皎如鏡裏面綽約對若風中仙(對雪憶梅/花並歐公)¶
(詩/)意思由来畫不成當時枉殺毛延夀(臨川/集)玉腕揮紅¶
袖(坡/詩)呉溪浣紗女不用朱粉施(山/谷)玉釵半脱雲垂耳亭¶
亭芙蓉挂秋水　秀色洗紅粧暗香生雪膚　不粧艷¶
已絶無風香自逺(並出/坡詩)¶
　　　醜惡¶
<pb:KR3k0025_WYG_081-65a>¶
子許允之婦竒醜交禮竟不復入房(郭/子)¶
史梁鴻妻孟氏壮醜而肥力舉石臼(東觀/漢記)¶
傳記齊無鹽之女為人極醜無雙臼頭深目　齊邑之¶
女鍾離為人極醜行年四十無所容入行嫁不售　齊¶
採桑之女項有大瘤故曰宿瘤(並出列/女傳)¶
集登徒子妻蓬頭攣耳齞唇厯齒(注齞棖口齒/厯猶踈也)旁行踽¶
僂又疥且痔(宋玉好/色賦)¶
　　　悵望¶
<pb:KR3k0025_WYG_081-65b>¶
經自伯之東首如飛蓬豈無膏沐誰適為容　願言思¶
伯甘心首疾(詩伯/兮)君子于役不知其期曷至哉(詩君子/于役)¶
夏之日冬之夜(詩葛生言長也箋懐思/者於晝夜之長時尤甚)角枕粲兮錦衾¶
爛兮予美亡此誰與獨旦　言念君子亂我心曲　言¶
念君子載寢載興厭厭良人秩秩徳音(詩小/戎)鸛鳴于垤¶
婦嘆于室洒掃穹窒我征聿至有敦𤓰苦烝在栗薪自¶
我不見于今三年(詩東/山)期逝不至而多為恤(詩杕杜注/逺行不必)¶
(如期室家之/情以期望之)卜筮偕止㑹言近止征夫邇止(同/上)予髮曲¶
<pb:KR3k0025_WYG_081-66a>¶
局薄言歸沐(詩采緑注婦人夫不在則不容餙箋云曲/卷其髮思之甚也又云君子將歸者我則)¶
(沐以/待之)寤言不寐願言則嚏(詩終風注今俗人𡁲云/人道我此古之遺風也)愛而¶
不見搔首踟蹰(詩静/女)焉得諼草言樹之背願言思伯使¶
我心痗(詩伯兮/痗病也)日月陽止女心傷止征夫遑止(詩小雅/枤杜箋)¶
(云婦人思望其君子陽月之時/已憂傷矣又云室家踰時則思)五日為期六日不詹(詩/小)¶
(雅采/緑)¶
史生世不諧作太常妻一嵗三百六十日三百五十九¶
日齋(又云一日不齋醉/如泥後漢周澤傳)竇滔被徒流沙妻蘇氏思之織¶
<pb:KR3k0025_WYG_081-66b>¶
錦為迴文旋圖詩以贈宛轉循環以讀之詞甚悽惋(晉/書)¶
(列女/傳)¶
集征夫勞於周行(道/也)處婦憤而長望(楚/詞)目極千里傷春¶
心(同/上)朝雲不歸山(曹子/建詩)春心不自安(梁庾肩/吾詩)盈盈一水¶
間脉脉不得語(古/詩)夜叅半而不寐兮悵盤桓而反側(王/仲)¶
(宣登/樓賦)魂踰佚而不反兮形枯槁而獨居　脩薄具而自¶
設兮君曽不肯乎幸臨　日黄昏而望絶兮悵獨語於¶
空堂懸明月以自照兮徂清夜於洞房　援雅琴以變¶
<pb:KR3k0025_WYG_081-67a>¶
調兮奏愁思之不可長左右悲而垂淚兮涕流離而縱¶
横無面目之可顯兮遂頽思而就牀忽寐寢而夢想兮¶
魂若君之在旁惕寐覺而無見兮魂迋迋若有亡衆雞¶
鳴而悲予兮起視月之精光夜曼曼其若嵗兮懐欝欝¶
其不可再更(司馬相如/長門賦)陳皇后頗妬别在長門宫愁悶¶
悲思聞蜀郡司馬相如工為文奉黄金百斤因為解悲¶
愁之辭(文選長/門賦序)願保金石軀慰妾長饑渇(陸士衡贈/顧彦先)羣¶
燕辭歸雁南翔何為淹留寄他方賤妾㷀㷀守空房憂¶
<pb:KR3k0025_WYG_081-67b>¶
来思君不能忘短詠㣲吟不敢長明月皎皎照我牀牽¶
牛織女遥相望爾獨何辜限河梁(燕歌/行)願君垂末光照¶
妾薄暮年(塘上/行)迴身入空房託夢通精神人欲天不違¶
何懼不合并(王仲宣/雜詩)重衾無暖氣挟纊如懐氷　寤言¶
莫予應(張茂先/雜詩)昔為倡家女今為蕩子婦蕩子行不歸¶
空牀難獨守(古/詩)君在天一涯妾身長别離願一見顔色¶
不異瓊樹枝(江文通/古别離)弄杼不成藻(謝恵連/牛女詩)弄絃不成曲¶
(王景/𤣥)圍腰無一尺垂淚有千行(梁庾信王/昭君詩)夜漫漫以悠¶
<pb:KR3k0025_WYG_081-68a>¶
悠寒悽悽以凛凛(潘岳寡/婦賦)秋日苦短促遥夜邈綿綿(魏/應)¶
(璩/詩)寳書為君掩瑶瑟詎能開(文/選)嚬黛含羞竟不言春思¶
秋怨誰能問(鮑溶/集)共金爐之夕香(選别/賦)堂上流塵生庭¶
中緑草滋(沈休文/擬古詩)徒使春𢃄賖空惜紅粧變(謝𤣥暉/怨情詩)孟¶
夏非長夜晦明如嵗隔(選/詩)秋風嫋嫋入曲房羅帳含月¶
思心傷蟋蟀夜鳴斷人膓長夜思君心飛揚他人相思¶
君相忘錦衾瑶席誰為芳(宋湯恵休白/紵舞歌詩)與我别所期期¶
在三五夕(南樓/詩)三五明月滿四五蟾兎缺(古/詩)明月照髙¶
<pb:KR3k0025_WYG_081-68b>¶
樓流光正徘徊(選七/哀詩)霄月皓中閨(選擣/衣詩)春闈閟此青苔¶
色秋帳涵兹明月光夏簟青兮晝不暮冬釭凝兮夜何¶
長織錦曲兮泣已盡迴文詩兮影獨傷(江淹/别賦)從来腰自¶
小衣𢃄就中寛(梁鮑泉/寒閨詩)君言妾貌改妾意君心移(梁鄧/鑑閨)¶
(怨/詩)憶别春花飛已見秋葉稀浹粉羞明鏡愁𢃄減寛衣¶
得書言未反夢見道應歸坐使紅顔歇獨掩青樓扉(梁/庾)¶
(成師逺/期篇)復如東流水未有西歸日夜雨滴空階曉燈暗¶
離室(藝文何/遜篇)昭昭清明月輝光燭我牀憂人不能寐耿¶
<pb:KR3k0025_WYG_081-69a>¶
耿夜何長㣲風衝閨闥羅帳自飄揚攬衣成長𢃄屣履¶
下髙堂(古/詩)箇日新粧如復罷祗因含笑待君歸　錦字¶
迴文欲贈君(並出駱/賔王)夫壻久離别青樓空望歸粧成捲¶
簾坐愁思懶縫衣燕子家家入楊花處處飛空牀難獨¶
守誰為報金徽　照水定自愛折花將遺誰　愁心極¶
楊栁揺動亂如絲(並出孟/浩然)娟娟心目寢寐見之　冬夜¶
抱氷寒不睡(文/粹)梨花寒食夜深閉翠㣲宫(沈臣/賢)逺戍功¶
名薄幽閨年貌傷　形影一朝别烟波千里分君看望¶
<pb:KR3k0025_WYG_081-69b>¶
君處祗是起行雲(並出王/維集)三百六十日日日醉如泥雖¶
為李白婦何異太常妻　望夫君兮咨嗟横涕淚兮怨¶
春華遥寄影於明月送夫君於天涯　本作一行書殷¶
勤道相憶一行復一行滿紙情何極千里若在眼萬里¶
若在心相思千萬里一字直千金(並出/李白)寫水落井中同¶
泉豈殊波秦心與楚恨皎皎為誰多　黄昏望絶見偶¶
語而生疑清旭意新聞疾行而誤喜　乃知織迴文之¶
錦無補離憂登望夫之䑓空為廢日(並出吕/和叔)溝水分流¶
<pb:KR3k0025_WYG_081-70a>¶
西復東九秋霜月五更風别鸞離鳯今何在十二玉樓¶
空更空　鶯啼日出不知曙寂寂羅幃春夢長　羅衣¶
不忍着羞見繡鴛鴦(並出李/義山)室婦嘆鳴鸛家人祝喜鵲¶
(韓/集)白玉璞裏斵出相思心黄金礦裏鑄出相思淚　别¶
淚闗泉脉春愁亂藕絲(並出盧/仝文)早知潮有信嫁與弄潮¶
兒　寜從賤相守不願貴相離似將海水添宫漏共滴¶
長門一夜長(並出李/君虞)舞袖朝欹陌上春歌聲夜怨江邉¶
月莫道君恩常不休媫妤團扇苦悲秋(李嘉/祐)纎手縫衣¶
<pb:KR3k0025_WYG_081-70b>¶
獨苦辛逺因回使寄征人官家亦自寄衣去貴從妾¶
手着君身髙堂姑老無侍子不得自到邊城裏殷勤¶
為看初着時征夫身上宜不宜(張文/昌)樓上殘燈伴曉霜¶
獨眠人起合歡牀(唐燕子/樓集)日日出門望家家行客歸無¶
因見邊使空待寄寒衣(張文/昌集)豈期牛女為參商(白樂/天)去¶
時樓上清明夜月照樓前撩亂花今日成隂復成子可¶
憐春盡未還家　淚沾䨇袖血成文不為悲身為别君¶
　望鶴眼穿期海外待烏頭白老江濵欲識九迴腸斷處¶
<pb:KR3k0025_WYG_081-71a>¶
潯陽流水九條分　櫻桃花下送君時一寸春心逐折¶
枝别後相思最多處千枝萬片遶林垂　無身尚擬䰟¶
相就身在那無夢徃還　思牽梳洗懶空㧞緑絲叢(並/出)¶
(元微/之)孤鳥去不還緘情向天末　良人久燕趙新愛移¶
平生　去年花裏逢君别今日花開又一年　丈夫一¶
去花落樹妾獨夜長心未平(並出韋/應物)相見不得親不如¶
不相見　玉貌一生啼　空流錦字表心素至今緘愁¶
不忍窺　織錦作短書腸随迴文結　春風復無情吹¶
<pb:KR3k0025_WYG_081-71b>¶
我夢魂斷(並出李/太白)六宫誰買相如賦團扇恩情日日踈¶
(羅隠/詩)雲去有歸日水分無合時(孟東/野)似把裁刀裁别恨¶
兩人分得一般愁　昔是同枝鳥今作萬里分(並出姚/少監)¶
衣寛有剰帶　衣上今日淚箧中前日書　来如春夢¶
㡬多時　塞鴻遇暖猶回處江水因潮亦返波秋思冬¶
愁春悵望大都不稱意時多(並出白/侍郎)雕輦已辭兮金¶
屋何處長信草生兮長門日暮(劉賔/客)閒吟芍藥詩悵望¶
久嚬眉　桂席塵瑶歩瓊爐燼水沉凝魂空薦夢低珥¶
<pb:KR3k0025_WYG_081-72a>¶
悔聽琴　和簮抛鳯髻将淚入鴛衾的的新添恨迢迢¶
絶好音隻影隨驚雁單棲鎻畫籠　瑶階夜色凉如水¶
坐看牽牛織女星　鴛鴦帳裏暖芙蓉低泣關山幾萬¶
重明鏡半邉釵一股此生何處不相逢　滿面風流雖¶
似玉四年夫婿恰如雲為報眼波須稳當五陵逰客莫¶
知聞(並出杜/牧之)宮殿生青草君王恩幸踈那堪聞鳯笛門¶
外度金輿(王/維)碧雲千里暮愁合白雪一聲春思長　深¶
怨寄清瑟逺愁生翠蛾　竹斑歸帝女草緑怨王孫(並/出)¶
<pb:KR3k0025_WYG_081-72b>¶
(許用/晦)繞欄倚樹更惆悵㣲雨輕寒花落時　漏添遲日¶
箭減良宵膚清臂瘦衫薄香銷(並出韓/偓詩)無人觧妾心日¶
夜長如醉妾不是瓊奴意與瓊奴類　正是落花寒食¶
雨夜深無伴倚空樓　料得他鄉過佳節亦應懐抱暗¶
凄然(並出韓偓永安驛東/廊柱有女子題云)不堪鳴杍日空對白榆秋(出/楊)¶
(衡/)紛紛花落門空閉寂寂鶯啼日更遲　鴻雁春歸人¶
未歸(劉長/卿)胡麻好種人無種正是歸時胡未歸(古今詩/話載朱)¶
(滔括兵時代/妻答夫詩)兔絲附蓬麻引蔓故不長嫁女與征夫不¶
<pb:KR3k0025_WYG_081-73a>¶
如棄路旁結髮為妻子席不暖君牀暮昏晨告别無乃¶
太匆忙君行雖不逺守邉戍河陽妾身未分明何以拜¶
姑嫜父母養我時令我日夜蔵生女有所歸雞狗亦得¶
將君今徃死地沈痛迫中腸誓欲随君去形勢反倉皇¶
勿為新婚念努力事戎行婦人在軍中兵氣恐不揚自¶
嘆貧家女久製羅襦裳羅襦不復施對君洗紅粧仰視¶
百鳥飛大小必雙翔人事多錯忤與君永相望　蛾眉¶
愁自結鬢髮沒情梳(並出杜子/美詩集)莫捲龍須席從他生網¶
<pb:KR3k0025_WYG_081-73b>¶
絲且留琥珀枕還有夢来時(李白/集)藁砧今何在(藁砧夫/也問夫)¶
(何/在)山上更安山(重山為出字/言不在也)何當大刀頭(刀頭有環問/何時還也)¶
破鏡飛上天(注月半當来也/出樂府解題)¶
本朝楊花日日常無定海燕年年却有歸一瞬青春疾¶
如電等閒寛盡縷金衣(臨川/集)佳人痩盡雪膚肌眉斂春¶
愁知為誰(坡/詩)¶
　　　怨恨¶
經及爾偕老老使我怨總角之宴言笑晏晏信誓旦旦¶
<pb:KR3k0025_WYG_081-74a>¶
不思其反反是不思亦已焉哉(出/氓)黽勉同心不宜有怒¶
采葑采菲無以下體徳音莫違及爾同死不我能畜反¶
以我為讐既阻我徳賈用不售昔育恐育鞠及爾顛覆¶
既生既育比予于毒云云　宴爾新婚以我御窮云云¶
　不念昔者伊余来塈(出邶谷/風並詩)¶
史凄凄重凄凄嫁娶不須啼願得一心人白頭不相離¶
(沈約宋書古詞白頭吟或/者以為即是文君所作)王后及蕭良姊為武后所囚¶
大罵曰願阿武為老䑕吾作猫生扼其喉(舊唐書王/皇后傳)¶
<pb:KR3k0025_WYG_081-74b>¶
傳記王昭君年十七端正閑麗漢孝元時幸備後宫積¶
五六年心有怨曠不餙其形容(琴/操)¶
集百里奚五羊皮憶别時烹伏雌炊扊扅今日富貴忘¶
我為(樂府載百/里奚妻辭)彼百心之短景乃累恨之長暉(鮑昭/賦)流¶
水何太急深宫盡日閑慇懃謝紅葉好去到人間(青瑣/流紅)¶
(記/)盛年處空房中夜起長歎(美女/篇)過時而不采將随秋¶
草萎(詩/選)君子恩未畢零落在中路(出班/媫妤)常恐秋節至凉¶
飇奪炎熱棄捐笥箧中恩情中道絶(文選怨/歌行)辭寵悲班¶
<pb:KR3k0025_WYG_081-75a>¶
扇　徒使春𢃄賖坐惜紅粧變　生平一顧重宿昔千¶
金賤　掖庭聘絶國長門失歡宴(謝𤣥暉/怨情)二合兆嘉耦¶
女子禮有行㓗已入徳門終逺母與兄如何耽時寵遊¶
宦忘歸寜雖為二嵗婦顧景愧虗名嵗暮饒悲風洞房¶
凉且清拊枕循薄質非君誰見容(晉為陸思/逺婦作詩)良人遊不¶
歸偏栖獨隻翼空房多悲風中夜起嘆息(陸機/詩)申黜褒¶
女進班去趙姬昇心賞猶難恃貌恭豈易憑(文選鮑明/逺白頭吟)¶
庭絶玉輦迹芳草漸成窠隠隠聞簫皷君恩何處多¶
<pb:KR3k0025_WYG_081-75b>¶
　欲泣不成淚悲来翻强歌庭花芳爛漫無計奈春何¶
　春隂正無際獨歩意如何不及閒花草翻承雨露多¶
　粧成多自恨夢好却成悲(隋煬帝時侯夫人/詩見古今詩話)但見淚¶
痕濕不知心恨誰　妾似井底桃花開向誰笑君如天¶
上月不肯一回照　雨落不上天水覆難重收君情與¶
妾意各自東西流　昔日芙蓉花今成斷腸草以色事¶
他人能得幾時好　月光欲到長安殿别作春光一段¶
愁　桂殿長愁不記春黄金四壁起秋塵夜懸明鏡青¶
<pb:KR3k0025_WYG_081-76a>¶
天上獨照長門宫裏人(並出/李白)君王選玉色侍寢金屛中¶
薦枕嬌夕月捲衣戀春風寜知趙飛燕奪寵恨無窮(李/白)¶
(怨歌/行)深知好顔色莫作委泥沙(杜/詩)緑珠猶得石崇憐飛¶
燕曽經漢皇寵　悲鳴五里無人問腸斷三聲誰為續¶
(出駱/賔王)妾顔未改君心改為君熏衣裳君聞蘭麝不馨香¶
為君事容餙君看珠翠無顔色　人生莫作婦人身百¶
年苦樂由他人井裏引銀瓶銀瓶欲上絲䋲絶石上磨¶
玉簮玉簮欲成中央折　為君一日恩誤妾百年身寄¶
<pb:KR3k0025_WYG_081-76b>¶
言癡小人家女謹勿将身輕許人　昭陽殿裏恩愛絕¶
蓬莱宫中日月長　紅顔未老恩先斷　雨露由来一¶
㸃恩争能遍布及千門三千宫女胭脂面幾箇春来無¶
淚痕　幾度曉粧成君王不言好(並出白/侍郎)娟娟雙青蛾¶
㣲㣲啟玉齒自惜桃李年誤身遊侠子　空閨生逺愁¶
(韋應/物集)一家盡是郎腹心妾似生来無目耳　為郎忍耐¶
看故面(元稹/集)綉領任垂蓬髻丁香閒結春梢　文園終¶
病渇休詠白頭吟　三十六宫秋夜深昭陽歌斷信沉¶
<pb:KR3k0025_WYG_081-77a>¶
沉唯應獨伴陳皇后照見長門望幸心(並出杜/牧之)半月照¶
䨇臉凝腰素一圍　有恨簮花懶無聊鬬草稀　覽鏡¶
歛青黛挑燈皓腕肌避人匀迸淚拖袖倚殘暉有貌雖¶
桃李單棲足是非(出杜/牧之)早被嬋娟誤欲粧臨鏡慵承恩¶
不在貌敎妾若為容(杜荀/鶴)愛如寒爐火棄若秋風扇山¶
嶽起面前相看不相見　不道君心不如石那令妾貌¶
常如玉(李君/虞)朝喜花艶春暮悲花委塵不悲花落早悲¶
妾似花身(杜荀/鶴)自矜妖艶色不顧丹青人那知粉繪能¶
<pb:KR3k0025_WYG_081-77b>¶
相負却使榮華翻誤身(劉長/卿)恩情隔兮年光度雕輦已¶
辭兮金屋何處長信草生兮長門日暮傒翠華之儻来¶
兮仰𤣥天以自訴(劉賔/客)銀鑰却收金鎖合月明花落又¶
黄昏(杜牧/之)君恩如海深難竭妾命若花輕易絕　草緑¶
怨王孫　深怨寄清琴(許用/晦)團扇無情不待秋(温飛/卿)羙¶
人歌白苧萬恨在蛾眉　曽逐使君歌舞地清聲長咽¶
黛眉顰(並出武/伯蒼)君心匣中鏡一破不復全妾心藕中絲¶
雖斷猶牽連(孟東/野)一代紅顔為君盡(唐喬知/之婢詩)華容芳意¶
<pb:KR3k0025_WYG_081-78a>¶
改枕席怨情饒錦字沾愁淚羅裙緩細腰不如銀漢女¶
嵗嵗鵲成橋(袁/暉)梨花寒食夜深閉翠㣲宫(出沈臣賢/互見悵望)古¶
来幽怨皆銷骨(韓/偓)苦恨身為女(出類要載傅/𤣥苦恨篇)歌艶露華¶
舞回春雪幸持此枝承君餘恱綺羅脂粉嬌上春自言¶
終世保情親寜知一旦君恩斷繁絃清管為何人(張説/文)¶
本朝天地豈不寛妾身自不容(陳後/山詩)¶
　　　粧飾¶
經副笄六珈(詩君子/偕老)¶
<pb:KR3k0025_WYG_081-78b>¶
子周文王宫人髻上加珠翠翹花傅之鉛粉其髙髻名¶
鳯髻又有雲髻加之歩歩而揺故曰歩揺始皇宫中梳¶
望仙髻漢宫有迎春髻漢武時諸仙從王母下降皆梳¶
飛仙髻盤龍髻貫以鳯首釵孔雀搔頭雲頭箆掃八字¶
眉漢明帝宫人梳百合分稍髻同心髻掃青黛蛾眉魏¶
武宫人掃蓮頭眉晉恵帝宫人梳芙蓉髻通草五色花¶
子掃黒墨眉一畫連必細長曰仙娥粧隋文帝宫中梳¶
九真髻唐武徳中梳平蕃髻長樂髻開元中梳雙鬟望¶
<pb:KR3k0025_WYG_081-79a>¶
仙髻貞元作偏髻子(出王叡纂/炙轂子)¶
史張敞為婦畫眉長安中𫝊張京兆眉憮(西漢張敞傳/憮音詡蘇林)¶
(音嫵應卲/曰嫵大也)樊姬為卷髮號新興髻為薄眉號逺山黛施¶
小朱號慵来粧(趙后/外傳)宋武帝女夀陽公主人日卧含章¶
殿簷下梅花落公主額上成五出之花拂之不去皇后¶
留之自後有梅粧又名夀陽粧(宋/書)北周禁天下婦人不¶
得施粉黛自非宫人皆廣眉墨粧(通/鑑)¶
傳記司馬相如妻卓文君眉如逺山時人効之畫逺山¶
<pb:KR3k0025_WYG_081-79b>¶
眉(西京/雜記)崔樞夫人治家整肅婢妾皆不許時世粧(注時/世粧)¶
(叙紅不暈也出因/話録互見治家門)隋文帝宫中紅粧為桃花面(事物/紀原)蜀¶
後主宫有餙粧(盖其髻别為一家之美因施胭脂/粉夹連額號曰醉粧見北夢瑣言)油頭¶
花鈿滿面不如徐妃半粧(出蒋凝宏詞/賦見摭言)¶
集衣香知歩近(湘東/王詩)㣲汗粉生光(選/)鳯靨蛾眉粧玉面¶
(出梁/劉遵)笑靨人前斂衣香動處来(陳後/主)頭上何所有翠㣲¶
㔩葉垂鬢唇背後何所見珠壓腰衱穏稱身(杜詩麗/人行)翻¶
嫌脂粉汚顔色淡掃蛾眉朝至尊　翠翹金雀玉搔頭¶
<pb:KR3k0025_WYG_081-80a>¶
(長恨/歌)粧成更㸃星(徐君/情詩)盡日弄花梳洗晩(元稹/詩)鬢輕全¶
作影嚬淺未成眉(温飛/卿)装掠學西京(劉賔/客)風流薄梳洗¶
時世寛粧束(白侍/郎)頭上玉燕釵妾小嫁時物(李白白/頭吟)時¶
世粧時世粧自出城中傳四方　昂黛内家粧(白樂/天)玉¶
蟬金掌三層挿翠髻髙鬟緑鬢虗　蜂鬚蟬鬢薄瓏驄¶
浮動搔頭似有風(出王/建詩)宋家宫粧髻一片緑雲斜(白傅/集)¶
髙髻雲鬟宫様粧(出韋/應物)挿花照鏡千嬌出(玉䑓/後録)紅錦粉¶
絮裛粧啼(崔國輔/白紵詞)皓腕約金環(選樂/府)鈆黛凝春態金鈿¶
<pb:KR3k0025_WYG_081-80b>¶
耀水嬉風流誇墜髻時世鬬啼眉(白樂/天)㸃黛方初月(樂/府)¶
本朝淡粧濃抹總相宜(歐公/集)随宜梳洗莫傾城(臨川/集)直¶
饒肌骨秀正要畫眉長(陳後/山)鄰家小婦學閒媚靚粧唯¶
有長眉掃(樂城/集)綰結湘蛾十二鬟(山/谷)美人睡起薄梳洗¶
　勤把鉛花記宫様(並出/坡詩)¶
　　　衣裳(附襪/)¶
經象服是宜玉之瑱也象之揥也　蒙彼縐絺是紲袢¶
也(詩君子/偕老)衣錦褧衣(出碩人注夫人嫁則/錦衣加褧襜並詩)辨外内命婦¶
<pb:KR3k0025_WYG_081-81a>¶
之服鞠衣展衣緣衣素沙(周禮内/司服)¶
史楊妃死之日馬嵬媪得錦袎襪一隻遇客過一翫百¶
錢前後獲錢無數(唐楊太/真外傳)¶
集披羅衣之璀粲珥瑶碧之華琚戴金翠之首餙綴明¶
珠以耀軀踐逺遊之文履曵露綃之輕裾(曹子建/洛神賦)羅襪¶
躡蹀而容與(張衡南/都賦)巾㡚鮮明(選南都賦/注曰女服)新衣翠粲(嵇/叔)¶
(夜琴賦注翠/粲衣聲也)綉羅衣裳照暮春蹙金孔雀銀麒麟(出杜/詩麗)¶
(人/行)觧藴麝之衣裳(出袁淑/正情賦)顔如玉不着人家俗衣服(互/見)¶
<pb:KR3k0025_WYG_081-81b>¶
(艶/麗)春衣一對直千金　欝衣香汗裛歌巾(並出白/傅集)空見¶
凌波襪(出劉禹錫/馬嵬行)藕花衫子栁花裙多着沉香慢火薫¶
(出唐/人詩)¶
　　　歌舞¶
經歌者纍纍乎端如貫珠(出記/樂記)¶
子撫節悲歌聲振林木響遏行雲　韓娥過雍門鬻歌¶
去而餘音繞梁三日不絕　曼聲長歌(並出列/子湯問)¶
史趙飛燕體輕能掌上舞(漢/書)為平陽主謳(出漢武/衛后傳)桓温¶
<pb:KR3k0025_WYG_081-82a>¶
問嘉曰聽伎絲不如竹竹不如肉何謂也曰漸近自然¶
一坐咨嗟(出孟嘉/别傳)麗服靚粧燕歌趙舞觀者忘疲(出唐/書徐)¶
(堅/傳)¶
傳記漢宫人麗娟善歌體弱殆不勝衣常唱迴風曲庭¶
葉翻落如秋(出洞/真記)聲震林木響遏行雲餘音傳林數日¶
不絕(出荆/州記)今日催酒三䑓或曰鄴中有三䑓石崇遊宴¶
之地樂工以促飲又云蔡邕三日之間周厯三䑓樂府¶
以邕曉音律製此曲希其厚遺(出李文正/資暇集)回波樂春鶯¶
<pb:KR3k0025_WYG_081-82b>¶
囀烏夜啼之屬謂之軟舞柘枝大渭州逹摩枝之屬謂¶
之健舞(出教/坊記)白尚書姬妓樊素善歌小蠻善舞(出樂府/解題)¶
開元中入内人許子和吉州永新縣人樂家女也入宫¶
因名永新能變新聲髙秋朗月唯轉一聲響傳九陌一¶
日大酺於勤政樓萬衆諠譁莫得聞魚龍百戲之音永¶
新乃撩鬢舉袂直奏曼聲廣塲寂寂若無一人　舞者¶
樂之容有大垂手有小垂手或象驚鴻或如飛燕婆娑¶
舞態也曼延舞綴也有健舞軟舞字舞花舞馬舞舞曲¶
<pb:KR3k0025_WYG_081-83a>¶
有緑腰蘇合香屈柘胡渭州團乳旋甘州等字舞以舞¶
人亞身於地布成字也花舞着緑衣偃身合成花字也¶
馬舞者櫳馬人着綵衣執鞭於牀上舞躞蹀皆應節奏¶
也(並出樂/府雜録)¶
集呉歈蔡謳(楚/詞)一唱萬夫嘆再唱梁塵飛(擬古/詩)阿陽奏¶
竒舞洛京出名謳(選樂/府)發妙韻於丹唇激哀音於皓齒¶
飄浮雲於太清集長風乎萬里曲既終而響絕遺餘玩¶
而未巳良自然之至音非竹絲之所擬聲不假器用不¶
<pb:KR3k0025_WYG_081-83b>¶
借物動唇有曲發吻成音(成公/安賦)呉蔡齊秦之聲(鮑昭/賦)定面¶
凝眸一聲發雲停塵下何勞筭(元稹/集)愛君簾下唱歌人色¶
似芙蓉聲似玉(白樂/天)清歌拂梁塵(選靈/運詩)舞罷錦纒頭(杜/詩)¶
皓齒歌細腰舞(李賀將/進酒)骨氣端翔音情頓挫光英朗練¶
有金石聲(陳子/昂集)衆音不能逐裊裊穿雲衢(杜牧/之)佳人絶¶
代歌獨立發皓齒(杜/詩)青蛾翳長袖(韓/文)醉從趙女舞(杜/詩)清¶
𦂳如敲玉深圓似囀簧一聲腸一斷能有幾多腸　一¶
曲萬重情(白傅/集)盼盼善歌舞幽雅多風態(同/上)歌詞妙婉¶
<pb:KR3k0025_WYG_081-84a>¶
轉舞態能剜刻(元稹/集)歌眉低有思舞態輕無骨(出劉/賔客)清¶
絲妙管從空来(出韋/應物)衛娘清轉遏雲歌(出羅/隠)艶歌能起¶
闗山恨(出武/伯倉)嬌歌自駐壺中景艶舞長留海上春(出許/用晦)¶
珠丳咽歌喉(出李/義山)百金買一聲千金傳一曲(出文/粹)迎娘¶
歌喉玉䆗窱蠻兒舞𢃄金葳㽔(出鄭愚/津陽門)遏雲歌響清迴¶
雪舞腰輕(出李/義山)舞筵須揀腰輕女(出白/傅集)喉囀一聲響𫝊¶
九陌　樂石城有女名莫愁善歌謡(並出樂/府雜録)¶
　　　悼亡¶
<pb:KR3k0025_WYG_081-84b>¶
子莊子妻死恵子弔之方箕踞鼓盆而歌(出莊子互/見逹理門)¶
史長孫后薨太宗曰内失一良佐以此益令人哀耳(出/唐)¶
(書/)¶
集望廬思其人入室想所厯幃屛無彷彿翰墨有餘跡¶
流芳未及歇遺挂猶在壁如彼翰林鳥雙棲一朝隻如¶
彼遊川魚比目中路析　衾裳一毁撤千載不復引¶
豈曰無重纊誰與同嵗寒展轉盼枕席長簟竟牀空牀¶
空委清塵空虗来悲風寝興目存形遺音猶在耳　明¶
<pb:KR3k0025_WYG_081-85a>¶
月入綺窻彷彿想恵質夣寐復冥冥何由覿爾形我慙¶
北海術爾無帝女靈雨絶無還雲華落豈留英(並出潘/安仁悼)¶
(亡/)蘭室無容光(出張/茂先)房櫳無形跡(出張/景陽)蘭徑少行跡玉¶
䑓生網絲(出唐/華)帷軒夕改軿輅景遷靈衣虗襲組帳空¶
烟巾見餘軸匣有遺絃庭樹驚兮中帷響金釭暖兮玉¶
座寒(出宋貴/妃詩)重扄閟兮燈已暗幽泉寂兮此夜深響乗¶
氣兮蘭馭風徳音逺兮聲無窮(出謝/希逸)衾袵長塵絲竹罷¶
調(出王/僧逹)羅襪生塵(出曹子建/洛神賦)既將反而復疑如有求而¶
<pb:KR3k0025_WYG_081-85b>¶
遂失(出梁王筠昭文/明太子哀策)皎皎河漢匹三秋㑹有期嗟嗟琴瑟¶
偶一去無還時暗壁看遺挂虗簷想歩綦流芳行處歇¶
空色夢中疑(出梁/務先)嚴霜降兮青春玉樹摧落成黄塵(出/陳)¶
(子昂/集)宜享偕老胡寜鞠凶　羙玉禠顔明珠晦色(並出/燕公)¶
(碑/)畫圖省識春風面環佩空歸夜月魂　冥寞憐香骨¶
提攜近玉顔(並出/杜詩)穠華不居松扄永閟(陳子/昂集)羙人在時¶
香滿堂羙人去後餘空牀(出李/太白)情一何長命一何短¶
羲和不駐哀禍翻錦帷悄戚彤史寒　夫䘮少婦子失壯¶
<pb:KR3k0025_WYG_081-86a>¶
母(周况妻銘/並出韓文)丹青畫出竟何益不言不笑愁殺人軒窻¶
簾幙皆依舊只是堂前欠一人　舊物零落盡此情安¶
可任魂魄不曽来入夢　似葉飄辭樹如雲斷别根¶
念梧桐之早落不及芙蓉　芳魂艶色知何在開箱衣¶
𢃄隔年香應生寳瑟塵(並出白/侍郎)芙蓉如面栁如眉對此¶
如何不淚垂　春風桃李花開候秋雨梧桐葉落時(並/出)¶
(長恨/歌)孤鸞念其雌見鏡而舞(白/帖)歸来舊香滅(出温/飛卿)玉梳¶
細朶香膠鮮(出元/微之)死後留得生前恩(出文/粹)竹垂哀折節¶
<pb:KR3k0025_WYG_081-86b>¶
蓮敗惜空房(出元/徽之)鳯樓人已去鸞鏡月空懸(出李/義山)撫存¶
悼亡感今思昔(出哀/冊)流水飄香去不歸(出李/賀)雲貌久已¶
隔玉音無復𫝊(元/稹)¶
本朝鏡下穸䑓衣緘全笥(出類/要)靡及湯沐之封徒切糟¶
糠之感(出楊/文公)行求兮不可遇坐思兮不可知其可見惟¶
夢兮柰寐少而寤多(出歐/公集)晝出門而不敢歸兮畏空室¶
之漫漫忽入門而欲語兮嗟猶意其尚存役魂魄於宵¶
夢兮追彷彿而無縁訪臨卭之道士兮從稠桑之老人¶
<pb:KR3k0025_WYG_081-87a>¶
縱可得而復見兮恐荒忽而非真(出傷/春詞)¶
　¶
　¶
　¶
　¶
　¶
　¶
　¶
<pb:KR3k0025_WYG_081-87b>¶
　¶
　¶
　¶
　¶
　¶
　¶
　¶
　記纂淵海卷八十一¶
