# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:33.417458
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷十八
<pb:KR3k0025_WYG_018-1a>¶
欽定四庫全書¶
　記纂淵海卷十八　　　　宋　潘自牧　撰¶
　　郡縣部¶
　　　京東西路¶
　　　　興仁府(倚郭一/外縣三)　(濟隂/苑亭)　(乗氏/)　(南華/)¶
郡號濟隂¶
府沿革天文奎婁分野禹貢屬豫州之域昔唐堯所居¶
在周為曹國之地周武王封弟振鐸為曹國戰國屬齊¶
<pb:KR3k0025_WYG_018-1b>¶
漢為濟隂郡晉為濟陽郡後周改為曹州隋改為濟隂¶
郡唐復為曹州天寶初改濟隂郡乾元初復為曹州五¶
代晉置威信軍周改彰信軍本朝為興仁府(沿革/表)¶
縣沿革濟隂本漢濟隂郡之定陶地隋置濟隂縣唐徙¶
曹州本朝置濟隂為附郭　宛亭唐為寃句縣本朝改¶
為苑亭　乗氏古乗丘在唐為縣　南華在唐為縣本¶
朝𨽻河南路而宛亭乗氏南華三縣皆為黄河水渰廢¶
形勝曹南山在濟隂縣南一百里春秋盟于曹南是也¶
<pb:KR3k0025_WYG_018-2a>¶
　三艐亭在濟隂縣之東北　景山在州東四十里廢¶
楚丘城北衛文公徙居楚丘測日影于此　髣山在州¶
十五里乃曹國十五世葬地　汜水在府西南三十里¶
漢高帝即位汜水之陽在此　菏澤在府境内禹貢導¶
菏澤被孟瀦又濟水東至于菏　大禰溝在府界内詩¶
出宿于泲飲餞于禰　披雲樓在濟隂北上有陳師道¶
記　三賢堂在濟隂北舊城内中塑范蠡魏冉魏相像¶
　髣山廟在縣東上祀曹叔振鐸翰林王禹偁有碑¶
<pb:KR3k0025_WYG_018-2b>¶
漆園城在濟隂西北莊周為漆園吏即此　濟陽城在¶
濟隂縣西南光武誕于此盤庚村在濟隂東南舊有盤¶
庚祠　受命壇在濟隂東南漢髙祖受命於此　沙溝¶
在南華境内上有莊周釣臺　寃句城在宛亭境内莊¶
周為吏之所　阿谷水在濟隂郡東孔子至此見處子¶
佩瑱是也(輿地/紀勝)¶
人物戰國范蠡既雪㑹稽之耻變姓名為陶朱公扁舟¶
遊五湖　漢魏相事宣帝為高平侯　唐李勣事太宗¶
<pb:KR3k0025_WYG_018-3a>¶
為功臣後圖形凌烟閣　王雄膂力絶人功授歙州總¶
管　賈敦頥歴任數州刺史每入朝敝車羸馬人不知¶
其為刺史　劉晏事𤣥宗時八嵗獻頌拜度支郎中累¶
遷同中書門下平章事　皇朝張齊賢太祖幸西都以¶
布衣獻䇿上還與太宗曰幸西都惟得一張齊賢太宗¶
朝累官吏部侍郎同平章事　任仲正舉進士累官參¶
知政事　任仲師仲正弟舉進士累官樞宻副使太子¶
太傅　王博文年十六善屬文舉進士累官樞宻院事¶
<pb:KR3k0025_WYG_018-3b>¶
　劉潜少有大志舉進士知蓬萊縣聞母死一痛遂絶¶
其妻哭潜亦死時人稱為孝義(輿地/紀勝)¶
集詞藻世𫝊平子賦園林人比鄭公鄉門前墜葉浮秋¶
水籬外寒華待夕陽　浦外野風吹入户窻中曉月早¶
知秋滄江一望通千里畫角三聲起百憂(並皇甫/茂政)天眷¶
君陳久在東歸朝人看大司空黄河岸畔常無事滄海¶
東邊獨有功已變畏途成雅俗仍過舊里揖秋風一門¶
累葉凌烟閣次第儀刑漢上公(楊累/山)淮月未明先倚檻¶
<pb:KR3k0025_WYG_018-4a>¶
海雲初起更維舟(朱用/晦)¶
本朝靖國元年賜軍曰興仁軍崇寧元年升為興仁府¶
大觀二年升為都督府政和元年罷都督為府(沿革/表)淮¶
岑日對朱檻出江岫雲齊碧瓦浮墟落耕桑公愷悌杯¶
觴談笑客風流　一曲平蕪連古樹半分殘日帶明霞¶
(並張/子野)促轡數殘更似聞雞一鳴春風馬上夢沙路月中¶
行笳鼓逺多思衣裘寒始輕稍知田父穏燈火閉柴荆¶
(王安/石)¶
<pb:KR3k0025_WYG_018-4b>¶
　　　　東平府(倚郭一/外縣五)　(須城/陽榖)　(中都/)　(夀張/)　(東/)¶
　　　　　(阿/)　(平隂/)¶
郡號東平¶
府沿革天文奎婁分野禹貢青兖二州之域秦屬碭郡¶
又為薛郡地漢為東平國取禹貢有東原底平之義後¶
為濟東國又改大河郡東漢仍為東平國後魏為東平¶
郡後周置魯州隋置鄆州後改東平郡唐復鄆州天寶¶
初復改東平郡元和中置天平軍本朝徙治國故城後¶
<pb:KR3k0025_WYG_018-5a>¶
復改為東平府(地理沿/革表)¶
縣沿革須城春秋時為須句國戰國屬宋　陽榖春秋¶
時齊地僖公與齊宋江黄㑹于陽榖即此　中都古厥¶
國春秋時為魯中都地　夀張春秋時為良邑漢為夀¶
張縣　東阿春秋時齊柯邑漢置東阿縣　平隂齊地¶
春秋魯襄公㑹諸侯伐齊齊侯禦諸平隂即此(同/上)¶
形勝瓠山在府北上有漢東平王墓　蠶尾山在府北¶
有唐蘓原明詩記　鳳山在須城北騷人墨客題詠甚¶
<pb:KR3k0025_WYG_018-5b>¶
多金螺山在須城東　采山在中都縣東上有草木望¶
之若五采　碻磝山在東阿縣南即檀道濟唱籌量沙¶
之所　石門山在平隂西上有石門東西相向　孔子¶
山在平隂南上有孔子教書堂　梁山在夀張縣南漢¶
梁武王葬于此　濟河在中都縣北禹貢濟水即此¶
南旺湖在中都縣南　梁山濼在郡西中有黒風洞¶
栢公溝在須城境内　管仲井在東阿縣城内　阿膠¶
井在陽榖縣東煮革為膠可以愈疾　古長城在平隂¶
<pb:KR3k0025_WYG_018-6a>¶
縣北(輿地/紀勝)¶
人物三國劉楨以文章見重于魏文帝號建安七子¶
晉劉卞由縣吏累遷州刺史　魏浚為度支校尉永嘉¶
末東保河隂所得榖麥悉獻于河隂　南北朝劉兆安¶
貧樂道三徴博士皆不就　唐程知節從太宗東征以¶
功封宿國公　張公藝九世同居髙祖幸其宅書忍字¶
百餘以獻　五代王彦章性忠烈事梁為招討使後被¶
唐執不屈自殺追贈太師王朴舉進士獻安邊䇿累官¶
<pb:KR3k0025_WYG_018-6b>¶
户部侍郎　皇朝馬伸舉進士為西京法曹從伊川學¶
常自謂朝聞道夕死可矣(紀/勝)¶
集玉壺挈美酒送别强為歡大火南星月長郊北路灘¶
殷王期負鼎汶水起垂竿莫學東山卧參差老謝安(李/白)¶
廣武城邊逢暮春汶陽歸客淚沾巾落花寂寂啼山鳥¶
楊柳青青渡水人(王摩/詰)吾兄詩酒繼陶君試宰中都天¶
下聞東樓喜奉連枝㑹南陌愁為落葉分城隅緑水明¶
秋日海上青山隔暮雲(李/白)追問何時㑹要我以陽春望¶
<pb:KR3k0025_WYG_018-7a>¶
慕結不解貽爾新詩文勉哉修令徳北面自寵珍　君¶
侯多壯思文雅縱横飛(並劉/楨)亭亭山上松瑟瑟谷中風¶
風聲一何盛松枝一何勁氷霜正慘悽終嵗常端正豈¶
不羅凝寒松栢有本性　鳳凰集南嶽徘徊孤竹根於¶
心有不厭奮翅凌紫氛豈不常勤苦羞與黄雀群何時¶
當來儀將須聖明君(並同/上)¶
本朝慶厯三年初置京東西路安撫使大觀九年升大¶
都督府政和四年移安撫使于應天府宣和九年改為¶
<pb:KR3k0025_WYG_018-7b>¶
東平府陽榖縣景徳中徙孟店(沿革/表)玉軸牙籖煥寶幢¶
籍伸侍列映秋光宴開芸閣儒風盛坐對蓬山逸興長¶
(宋孝/宗)適興野情愜千山髙復低好風隨處改幽逕獨行¶
迷(張文/潜)¶
　　　　濟州(倚郭一/外縣三)　(鉅野/任城)　(金鄉/)　(鄆城/)¶
郡號東魯¶
州沿革天文奎婁分野禹貢徐兖二州之域春秋時為¶
魯國戰國屬宋秦屬東郡漢屬山陽郡晉為高平劉宋¶
<pb:KR3k0025_WYG_018-8a>¶
屬濟北郡後魏置濟州隋改為濟北郡唐初復為濟州¶
後廢五代周復置濟州本朝因之(沿革/表)¶
縣沿革鉅野禹貢大野既瀦即此地漢置鉅野縣　任¶
城古任國大皥之後所封地　金鄉古緡國　鄆城本¶
魯地漢為夀良縣(同/上)¶
形勝兩城山在州南　金鄉山在鉅野南上有石洞十¶
餘丈　鉅野澤在縣東　南池在州境　李白酒樓在¶
州城南　講文亭在金鄉縣學　獲麟臺在鉅野縣東¶
<pb:KR3k0025_WYG_018-8b>¶
即魯哀公狩獲麟處　落鳳臺在鉅野縣南　朝天橋¶
在州北　女媧陵在州境内(紀/勝)¶
人物漢周仁以醫見景帝拜郎中令　鄭均好義篤實¶
官至尚書章帝重之東巡幸其第　何休精研六經世¶
無及之者　晉魏舒對䇿登第為冀州刺史以簡恵稱¶
後拜司徒郗鑑為車騎將軍輔少主誓赴國難以功拜¶
司徒　郗隆為尚書左丞有直諒匪躬之節百寮敬憚¶
　南北朝檀超好文學自比晉郗超事南齊為博士兼¶
<pb:KR3k0025_WYG_018-9a>¶
左丞　皇朝翟守素太宗時為天雄軍兵馬鈐轄知太¶
名府事性寛仁謹慎所至有政績　王禹偁九嵗能文¶
舉進士嘗獻端拱箴及禦戎十䇿累官學士著文集五十¶
餘卷子嘉祐為館職嘉言舉進士曽孫份仕至户部侍¶
郎　晁補之才氣俊逸蘇東坡愛之舉進士官至京兆¶
府有文集　榮諲舉進士官廣東路轉運使常作棧道¶
以通往來　李邴舉進士累官學士苗劉作亂邴責賊¶
當以大義後拜叅知政事(紀/勝)¶
<pb:KR3k0025_WYG_018-9b>¶
集秋水通溝洫城隅集小船晩凉看洗馬森木亂鳴蟬¶
菱熟經時雨蒲荒八月天晨朝白露降遥憶舊青氊(杜/甫)¶
身着紫衣趨闕下口銜丹詔出闗東蟬聲驛路秋山裏¶
草色河橋落照中(韓君/平)欲報東山客開闗掃白雲　不¶
到東山久薔薇㡬度花白雲還自散明月落誰家　初¶
謂鵲山近寧知湖水遥此行殊訪戴自可緩歸橈　東¶
林送客處月出白猿啼笑别龍山逺何必過虎溪(並李/白)¶
本朝靖康二年髙宗自濟入(沿革/表)川流為瀦鉅野濶水¶
<pb:KR3k0025_WYG_018-10a>¶
色天容兩開豁山隨水逺勢奔騰駿馬西來銜轡脫山¶
前雲水散不收坐看水末來歸舟(党世/傑)臺邊昨夜西風¶
來壯遊羈宦心悠哉豈無瓊艘百柂載春色堤中可以¶
忘形骸(同/上)寒林殘日欲棲烏壁裏青燈乍有無(晁端/友)¶
　　　　單州(倚郭一/外縣三)　(單父/碭山)　(武城/)　(魚臺/)¶
郡號濟陽¶
州沿革天文奎婁分野禹貢徐兖二州之域漢為縣屬¶
山陽郡東路為侯國晉屬濟陽郡後魏置北濟隂郡隋¶
<pb:KR3k0025_WYG_018-10b>¶
初廢郡以縣屬戴州大業初州罷以縣屬曹州唐屬宋¶
州後自碭山縣徙輝州治此五代唐改為單州本朝因¶
之(沿革/表)¶
縣沿革單父本魯單父邑漢為縣　碭山秦置碭郡及¶
縣漢于縣置梁園東漢遷治下邑而改為碭山縣　武¶
城漢舊縣屬山陽郡　魚臺春秋時魯棠邑隠公觀魚¶
于棠即此(同/上)¶
形勝棲霞山在州東世𫝊梁孝王甞游此　呂井在單¶
<pb:KR3k0025_WYG_018-11a>¶
父東俗𫝊呂仙公到此　黄良泉在魚臺縣東北泉從¶
石竇湧出　梁山在碭山縣境内　觀魚臺在魚臺縣¶
北隠公與戎㑹盟于此　雞鳴臺在魚臺東　半月臺¶
在單縣東百靈山在州北孝武治園囿于此　二賢祠¶
在單縣琴臺上祀宓子賤巫馬期　湖陵城在魚臺縣¶
東漢沛公攻湖陵即此(紀/勝)¶
人物周澹臺滅明行不由徑非公事未甞見邑宰　漢¶
呂公善于風鑑識漢髙於微時以女妻之即呂后也　三¶
<pb:KR3k0025_WYG_018-11b>¶
國崔琰少樸訥好擊劒年三十就鄭𤣥學仕魏為别駕¶
　南北朝崔彧有才學官至冀州别駕　崔悛有文學¶
初為魏散騎侍郎加驃騎大將軍　唐李師中舉進士¶
厯青兖二州有政績官至團練使　龎籍舉進士屢上¶
書言事切中時弊後官至侍郎諡莊敏　皇朝馬黙仕¶
至寶文閣待制父老頌其為政愛民(紀/勝)¶
集陶人有逸興不與常人俱築臺像半月迴向髙城隅¶
對酒與山雲商飈起寒梧秋山入逺海虹石曠平蕪水¶
<pb:KR3k0025_WYG_018-12a>¶
色緑且明令人思鏡湖終當過江去愛此暫踟蹰(李/白)白¶
玉仙臺古丹丘别望遥山川亂雲氣臺榭入烟霄鶴舞¶
千年樹虹飛百尺橋還逢赤松子天路坐相邀(陳伯/玉)香¶
閣東山下烟花象外幽懸燈千嶂夕捲幔五湖秋畫壁¶
餘鴻鴈紗窻宿斗牛更疑天路近夢與白雲遊　春水¶
經梁宋晴山入海沂莫愁東路逺四牡正騑騑(並孫/逖)¶
本朝建隆元年升為團練(沿革/表)亭館連城敵謝家四時¶
園色鬬明霞窻迎西渭封侯竹地接東隣隠士𤓰(石延/年)¶
<pb:KR3k0025_WYG_018-12b>¶
淮海風濤真有道麒麟圖畫豈無時今朝有客𫝊河尹¶
是處逢人說項斯(陳師/道)漢公事業比阿衡純用詩書致¶
太平它日何人頌功徳至今嘲笑亦諸生(鮑欽/止)¶
　　　　濮州(倚郭一/外縣三)　(鄄城/雷澤)　(臨濮/)　(范/)¶
郡號濮陽¶
州沿革天文危室分野禹貢兖州之域古顓頊之墟曰¶
帝丘夏為昆吾氏所居春秋衛成公遷都此地漢置鄄¶
城縣屬濟隂郡東漢末於此置兖州晉徙置濮陽郡隋¶
<pb:KR3k0025_WYG_018-13a>¶
置濮州尋廢唐復置天寶初為濮陽郡乾元初復為濮¶
州(沿革/表)¶
縣沿革鄄城古顓頊之域漢置鄄城縣　雷澤亦顓頊¶
之域在州境内本夏澤以其有雷神故名　臨濮春秋¶
邑漢屬范縣　范晉大夫士㑹之邑(沿革/表)¶
形勝歴山在州東南舜耕之所上有舜祠　黄河在州¶
東南　黒龍潭在范縣南潭有龍能興雲雨　釣臺在¶
鄄城東南即莊子釣魚處　陳臺在鄄城東北魏曹子¶
<pb:KR3k0025_WYG_018-13b>¶
建封鄄城侯于此築臺讀書　仲山甫墓在雷澤舊縣¶
西北　閔子騫墓在范縣南　姚墟在州南舜生於姚¶
墟即此　顧城在范縣東南詩云韋顧既伐即此　廩¶
邱在范縣東春秋齊烏餘以廩邱奔晉即此　雷¶
澤城在州東南　魯西門在范縣東北舊有石門乃魯¶
衛之郊後為里人所廢(紀/勝)¶
人物戰國孫臏孫武子之後善兵法為齊大將　漢汲¶
黯性忠直為東海太守武帝稱其為社稷臣　三國呉¶
<pb:KR3k0025_WYG_018-14a>¶
隠之博涉文史為中書侍郎有清操嘗至廣州不飲貪¶
泉之水　唐王元感擢明經髙第所撰凡數十篇魏知¶
古稱其為五經指南　杜暹五世同居事繼母孝累官¶
西安大都䕶封魏縣侯　杜鴻漸暹族子肅宗朝因禄¶
山大亂勸上幸靈武後拜相　吳湊徳宗初為福建觀¶
察使又為京兆尹後遷兵部尚書　本朝李廸少從栁¶
開學開稱其為公輔器舉進士第一累官資政殿大學¶
士　張詠太宗時進士兩知益州威恵及民遷禮部尚¶
<pb:KR3k0025_WYG_018-14b>¶
書有文集十卷　髙弁舉進士性孝友為文章多祖六¶
經著帝則三篇行於世　馬元方以進士累遷户部判¶
官嘗上言方春民貧請預貸庫錢至冬夏以絹輸官其¶
法行之公私俱便　徐起舉進士累遷徐州轉運使覓¶
富民出米賑急全活甚衆　李及之廸子登第通判安¶
肅軍後以大中大夫致仕嘗著君臣規諌八十卷(紀/勝)¶
集青春行役去悠悠一曲汀蒲濮水流正見途中龜曵尾¶
令人特地感莊周(胡/曽)拂漢星旗轉分霄日羽明將追㑹¶
<pb:KR3k0025_WYG_018-15a>¶
阜跡更勒岱宗銘林戈咽濟岸鼉鼓震河庭葉箭凌寒¶
矯烏弓望曉驚(蕭楚/才)黄鳥翩翩楊柳垂春風送客使人¶
悲怨别自驚千里外論交却憶十年時雲開汶水孤㠶¶
逺路遶梁山匹馬遲此地従來可乗興留君不住益凄¶
其(髙/適)吾愛元紫芝清介如伯夷三年魯山民豐稔不暫¶
飢三年魯山吏清慎各自持只飲魯山泉只採魯山薇¶
一室氷蘗苦四逺聲光飛(皮襲/美)¶
本朝大觀中升為濮州(沿革/表)波函雷澤棹雨足歴山耕¶
<pb:KR3k0025_WYG_018-15b>¶
(王禹/偁)位卑松在澗俸薄菜經霜逕擁寒荷緑門横古木¶
蒼冠纓塵已滿未敢濯滄浪(同/上)秋天廖廓使星明光動¶
山東七十城玉署文章厭閒冷繡衣風采試澄清人隨¶
白鴈霜前到詩繞青山馬上程(王子/端)¶
　　　　拱州保慶軍(倚郭一/外縣一)　(襄邑/柘城)¶
郡號東輔¶
軍縣沿革天文角亢分野禹貢兖豫二州之域春秋鄭¶
魏陳三國之地戰國魏都于此秦為三川郡地漢為陳¶
<pb:KR3k0025_WYG_018-16a>¶
留郡地晉改為陳留國隋初廢陳留郡併州以其地併¶
入滎陽梁潁川等郡本朝置拱州保慶軍　襄邑古朱¶
襄氏邑春秋時為陳株野地　柘城漢屬淮陽國以邑有¶
柘溝故名(沿革/表)¶
形勝首山在襄邑縣南黄帝甞遊首山即此　仙翁山¶
在襄邑縣西南上有葛仙翁道庵　蛟龍池在襄邑縣¶
北鄭大水龍鬬于城門外即此　徐君墓在襄邑北即¶
季札掛劒處　葵丘在州治東春秋諸侯㑹盟於此(紀/勝)¶
<pb:KR3k0025_WYG_018-16b>¶
人物三國梁翼事魏累遷下邳令所至有政聲　皇朝¶
常思徳累官左神武大將軍常従曹彬北征不利左右¶
皆愧思徳獨整戎伍誓與主帥同死太宗聞之深嘉奬¶
郭贄乾徳中進士累官叅知政事常對太宗曰臣惟以¶
愚直報上鄭雍進士甲科累官御史中丞以資政殿學¶
士知陳州　許翰舉進士通經術正直不撓累官資政¶
殿學士所著有論語解春秋傳(紀/勝)¶
集旅客三秋至層城一望開楚山横地出漢水接天迴¶
<pb:KR3k0025_WYG_018-17a>¶
冠葢非新里章華即舊臺有池風景異歸路滿塵埃(杜/必)¶
(簡/)周楚仍連接川原乍屈盤雲垂天不暖塵漲雪猶乾¶
印綬歸台室旌旗别將壇欲知迎候盛騎火萬里攅(韓/退)¶
(之/)昨夜輕隂結夕霏城南十里有香泥初聞山鳥驚新¶
弄遥見林花識舊蹊蕩槳逺従芳草渡墊巾還傍緑楊¶
堤(胡/宿)¶
本朝崇慶建為拱州　大觀四年廢拱州復為襄邑縣¶
宣和二年罷輔郡(沿革/表)月臨風林静斗垂霜夜清疎燈¶
<pb:KR3k0025_WYG_018-17b>¶
隔樹小暗水歴船鳴學字聲形苦紬書卜築輕此身南¶
北慣隨處有平生(張文/潜)欲雪日易晩不風寒更清崩橋¶
㫁官道積水入宮城屏翳野初燒降丘民弩耕(柘城道/中同上)¶
三月宮桃滿上林林花千蕚費春心葉公城外襄河北¶
一樹無人色更深(陶/弼)¶
　　　廣濟軍(倚郭一/)　(定陶/)¶
郡號濟隂¶
郡縣沿革天文奎婁分野禹貢徐兖二州之域春秋時¶
<pb:KR3k0025_WYG_018-18a>¶
為魯國戰國屬楚秦置定陶縣漢初封彭越為梁王都¶
此屬濟隂國宣帝時為定陶縣後魏為西堯州治隋屬¶
濟隂郡唐屬曹州尋降為鎮本朝置廣濟軍　定陶本¶
堯所居故名陶丘(沿革/表)¶
形勝髣山在郡北乃曹國十五世葬地積壤之髙彷彿¶
如山故名蠡湖在定陶西南俗𫝊為范蠡飬魚之所濟¶
堤在定陶縣境内即故濟水堤也　梁王臺在定陶縣¶
東世𫝊為漢梁王之臺　魯太史墓在定陶縣陶丘之¶
<pb:KR3k0025_WYG_018-18b>¶
顛陶朱公墓在定陶治北　剛城在定陶縣境内即魯¶
國之闡邑　戚姬村在定陶北漢戚夫人生此　孝子¶
村在定陶北里人孟昌宗割股養母之地(紀/勝)¶
人物漢魏相少舉賢良為茂陵令後拜御史大夫言霍¶
氏驕放宜削其權及入相白去副封以防壅蔽　三國¶
董昭事魏常上疏諫末流之弊後拜司徒　皇朝王能¶
事太宗于晉邸及即位遷殿前左班都虞候真宗時累¶
遷彰信軍節度贈太尉　劉潜少舉進士歴知蓬萊聞¶
<pb:KR3k0025_WYG_018-19a>¶
母喪慟哭遂絶時人以孝稱之(紀/勝)¶
集我歌白雲倚窻牖爾聞其聲但囘首長風吹月渡海¶
來遥勸仙人一杯酒舉觴酬堯堯可聞何不令臯擁篲¶
横八極直上青天揮浮雲　堯沒三千嵗青松古廟存¶
　秋波落泗水海色明徂徠(並李/白)執政方持法明君無此¶
心閭閻河潤上井邑海雲深(王摩/詰)¶
本朝乾徳元年置法運務開寶元年改轉運司太平興¶
國二年建為軍四年割漕澶濮濟四州地復置縣以𨽻¶
<pb:KR3k0025_WYG_018-19b>¶
焉熈寧四年廢軍以定陶縣𨽻曹州元祐元年復為軍¶
(沿革/表)促轡數殘更似聞雞一鳴春風馬上夢沙路月中¶
行笳鼓逺多思衣裘寒始輕稍知田父穏燈火閉柴荆¶
　燈火匆匆出定陶囘看永濟日初髙似聞空舎鳥烏¶
樂更覺荒陂人馬勞(並王/安石)¶
　¶
　¶
　記纂淵海卷十八¶
