# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:35.495612
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷九十四
<pb:KR3k0025_WYG_094-1a>¶
欽定四庫全書¶
　記纂淵海卷九十四　　　宋　潘自牧　撰¶
　　草部¶
　　　草¶
經天地變化草木蕃(易/)兖州厥草惟繇　徐州草木漸¶
包　揚州厥草惟夭庶草蕃廡(書/)野有蔓草零露漙兮¶
　蓼彼蕭斯零露漙兮湛湛露斯在彼豐草周家忠厚¶
仁及草木(詩/)園圃毓草木　春始生而萌之夏日至而¶
<pb:KR3k0025_WYG_094-1b>¶
夷之秋䋲而芟之冬日至而耜之(周/禮)草木零落然後入¶
山林　孟春草木萌動　季春生氣方盛勾者畢出萌¶
者盡達　孟夏靡草死　季夏大雨時行燒薙行水利¶
以殺草　季秋草木黄落(禮/記)為國家者見惡如農夫之¶
務去草焉芟夷藴崇之絶其本根勿使能殖　無使滋¶
蔓蔓難圖　一薫一蕕十年尚猶有臭　松栢之下其¶
草不殖(左/傳)¶
子草木暢茂(孟/子)逮至衰世草木之勾萌銜華佩實而不¶
<pb:KR3k0025_WYG_094-2a>¶
死者不可勝數(淮南/子)展禽曰春風鼓百草敷蔚吾不知¶
其茂秋霜降百草零落吾不知其枯(符/子)¶
史元帝永光二年天雨草葉相糾結如彈丸(漢/書)靈帝中¶
平元年東郡陳留濟陽長垣濟隂諸縣界有草生莖其¶
大如指狀似鳩爵龍蛇鳥獸之形五色各如其毛羽頭¶
目足翅皆具(續漢/書)宕昌𦍑俗無文字但候草榮落以記¶
嵗時(後周/書)¶
傳記草卉也木謂之華草謂之榮不榮而實者謂之秀¶
<pb:KR3k0025_WYG_094-2b>¶
榮而不實者謂之英(爾/雅)草盛曰菶木茂曰葆(風俗/通)凡生¶
草而初達謂之䓲䓲小也荄杜根也齊東曰杜或曰苃¶
(方/言)堯時有屈佞草佞人入朝則屈而指之又名指佞草¶
(博物/志)魏興錫義山多生薇蘅草其草有風不掩無風獨¶
摇(水/經)魯城北孔子塋中不生刺人草木(金樓/子)生而無識¶
者草木是也(古今/注)秦皇時大宛中多枉死者横道有鳥¶
如烏銜草以覆死人面遂活鬼谷先生曰此草是爼洲¶
不死草也生瓊田中亦名養神芝　東華夫人宮中有¶
<pb:KR3k0025_WYG_094-3a>¶
異草葉如芭蕉花正黄色光可鑑日此金明草也(廣/記)東¶
方朔曰臣有吉雲草種於九景山東二千嵗一花臣種¶
一千九百九十九年矣明年應生臣走往刈之以飼馬馬¶
食不饑帝許之朔平旦去至暮而返背負數束其形葉¶
似麥而金色剉以飼馬即不覺饑　甜溪水如蜜瑶琨¶
有碧草如麥剉之以釀則味如酒而釅烈飲一合則三¶
旬不醒飲甜水則隨飲隨醒也(洞冥/記)不其城東有鄭𤣥¶
教授山山下生草如薤葉土人名作康成書𢃄(三齊/畧記)席¶
<pb:KR3k0025_WYG_094-3b>¶
萁一名塞盧生湖北地古詩云千里席萁草　秦趙間¶
有相思草狀若石竹而節節相續一名斷腸草又名愁¶
婦草亦名孀草人呼為寡婦莎(述異/記)太極山西有采華¶
之草服之乃通萬里之言(括地/圖)太原晋陽已北生屏風¶
草　天姥曰太陽之草名曰黄精餌而食之可以長生¶
太隂之草名曰鈎吻入口立死　海上有蒒草其實食¶
之如大麥名曰自然榖或曰禹餘糧(博物/志)霍山上有神¶
草四十三種(靈山/記)壽榮草出少室金山丘下服之令人¶
<pb:KR3k0025_WYG_094-4a>¶
不老(典/術)餌玉長生草一名通天日再服之令人得仙嵗¶
欲豐甘草先生甘草者薺也嵗欲儉苦草先生苦草者¶
葶藶也嵗欲惡惡草先生惡草者水藻也嵗欲旱旱草¶
先生旱草者蒺藜也嵗欲潦潦草先生潦草者蓬也(師/曠)¶
(占/)午橋莊小兒坡茂草盈里晋公每使數羣白羊散於¶
坡上曰芳草多情賴此粧㸃(窮幽/記)元和時館閣湯飲煎¶
騏驎草(鳳翔退/耕傳)¶
集何所獨無芳草爾何懷乎故宇(楚/辭)折芳馨兮遺所思¶
<pb:KR3k0025_WYG_094-4b>¶
(九/歌)春草生兮萋萋(招/隱)春草碧色(江淹/賦)四顧何茫茫東風¶
摇百草　新樹蘭蕙枝雜用杜蘅草終朝採草榮日暮¶
不盈抱採之欲遺誰所思在逺道　青袍似春草長條¶
從風舒青青陵中草傾葉晞朝日陽春被惠澤枝葉可¶
攬結草木為恩感以人含氣血(古/詩)池塘生春草(謝靈/運)池¶
草暗生春　緑蘿紛葳蕤繚繞松栢枝草木有所託嵗¶
寒尚不移　草不謝榮於春風　芳草換野色飛蘿摇¶
春煙　瑶草映髙堂　春風如有情山中尚含緑　春¶
<pb:KR3k0025_WYG_094-5a>¶
草如有意羅生玉堂隂　芳草歇柔艷(李/白)汀草亂青袍¶
　草見踏青心　忘機對芳草　宮草霏霏承委佩¶
映堦碧草自春色　草敵虛嵐翠　碧知湖外草　春¶
泥百草生　百草競春華　方期拾瑶草(杜/詩)白露下百¶
草蕭蘭共憔悴青青四墻下已復生滿地　野草花葉¶
細不辨薋菉葹　草珠競駢晴(韓/詩)隂草濕翠羽(栁/詩)五陵¶
愁碧春萋萋(温庭/筠)芳草復芳草斷腸還斷腸自然堪下¶
淚何必更殘傷(杜/牧)憶春草處處多情洛陽道金谷園中¶
<pb:KR3k0025_WYG_094-5b>¶
見日遲銅駝陌上迎風早　館娃宮外姑蘇臺欝欝芊¶
芊掇不開(劉禹/錫)¶
本朝楚辭所詠香草曰蘭曰蓀曰茞曰葯曰虈曰芷曰¶
荃曰蕙曰薫曰蘼蕪曰江蘺曰杜若曰杜蘅曰揭車曰¶
留夷釋者但一切謂之香草而已如蘭一物或以為都¶
梁良或以為澤蘭或以為猗蘭草今當以澤蘭為正山¶
中又一種大葉蘭冬春開花極香此别名幽蘭非真蘭¶
也蓀則今人所謂石菖蒲者茞葯虈芷雖有四名秪是¶
<pb:KR3k0025_WYG_094-6a>¶
一物今所謂白芷是也蕙即零陵香一名薰蘼蕪即芎¶
藭苗也一名江蘺杜若即山薑也杜蘅今人呼為馬蹄¶
香惟荃與揭車留夷終莫能識余他日當徧求其本列¶
植欄檻間以為楚香亭　漸覺東皇意思勻陳根初種¶
夜來新忽驚平地有輕緑已覺六街無舊塵莫為榮枯¶
吟野草且憐愁醉軛香輪詩人空怨王孫逺極目萋萋¶
又一春(遯齋/閒覧)似嫌車馬繁華處纔入城門便不生(劉原/父)¶
光耀發幽叢　秋草風吹春復緑　芳草留人意自閒¶
<pb:KR3k0025_WYG_094-6b>¶
　草木本無情及時如自得(六一/集)草木含幽香　芳草¶
不鋤當户長(並東/坡)¶
　　　菖蒲(石菖蒲附/)¶
經王使周公閲來䀻饗有昌歜(左/傳)¶
史梁太祖后張氏忽見庭前菖蒲生花因取食之生髙¶
祖(詳見莖/節類)¶
傳記玉衡星散為菖蒲(春秋運/斗樞)菖蒲放花人得食之長¶
年(風俗/通)菖蒲生石上一寸九節者久服輕身明耳目不¶
<pb:KR3k0025_WYG_094-7a>¶
忘不迷　菖蒲亦有一寸十二節者(本/草)菖蒲一名堯時¶
薤(吳氏/本草)聖王仁功濟天下者堯也天降精於庭為薤感¶
百隂為菖蒲焉(典/術)宣山中菖蒲一寸二十節堅芬之極¶
(羅浮/山記)文王好食菖蒲葅(説/苑)王興採菖蒲食得長生(神仙/傳)¶
王徽之以菖蒲映竹曰菖蒲只以九節為貴而此君面¶
目聳焉菖蒲正當再拜此君而此君亦安得不受之耶¶
(髙士/春秋)僧普寂大好菖蒲房中以菖蒲種成獅子鸞鳳仙¶
人之狀(海墨/㣲言)成都營妓薛濤元微之使蜀屢陪讌笑元¶
<pb:KR3k0025_WYG_094-7b>¶
後寄詩云别後相思隔煙水菖蒲花發五雲髙(牧䜿/閒談)¶
集菖蒲從短出平沙　菖蒲花紫茸(李/白)水長减蒲芽¶
青青水中蒲長在水中居寄語浮萍草相隨我不如(韓/詩)¶
本朝九節菖蒲石上仙　菖蒲人不識生此亂石溝山¶
髙雪霜苦苗葉不得抽下有千嵗根蹙縮如蟠虬　春¶
荑秋莢兩須臾神藥人間果有無無鼻何由識薝蔔有¶
花今始信菖蒲芳心未飽兩蝴蝶寒意知鳴幾蟪蛄記¶
取明年十二節小兒休更籋霜鬚(詠菖/蒲花)斕斑碎玉養菖¶
<pb:KR3k0025_WYG_094-8a>¶
蒲一勺清泉半石盂　碧玉盌盛紅瑪瑙青盆水養石¶
菖蒲也知供法無窮盡試問禪師得飽無　其延年輕¶
身之功既非昌陽之所能及至於思寒苦安淡泊與清¶
泉白石為伍不待泥土而生者亦豈昌陽之所能髣髴¶
哉(東/坡)閒行澗底採菖蒲千嵗龍蛇抱石臞明朝却覓黄¶
州路飛下山巔不用扶(陳與/義)¶
　　　芭蕉¶
傳記芭蕉一曰苞苴或曰甘蕉子兩兩共對剥其皮色¶
<pb:KR3k0025_WYG_094-8b>¶
黄白味似蒲萄甜而脆其莖解散如絲績以為葛謂之¶
蕉葛(廣/志)每花一闔各有六子先後相次子不俱生花不¶
俱落有三種一種子大如拇指長而鋭有似羊角名羊¶
角蕉味最甘好一種子大如鷄卵有似牛乳味㣲减羊¶
角蕉一種大如藕子長六七寸形正方少甘味最弱¶
取鑊煮之為絲可以紡績女工以為絺綌今交趾葛也¶
(南州異/物志)赤岩山水石之間唯有甘蕉林深者十丈(遊名/山志)¶
路德延數嵗能詩嘗賦芭蕉詩曰一種靈苗異天然體¶
<pb:KR3k0025_WYG_094-9a>¶
性虛葉如斜界紙心似倒抽書(廣/記)僧懷素貧無紙可書¶
甞於故里種芭蕉萬餘以供揮洒(陸羽作/懷素傳)¶
集扶踈似樹質則非木(卞敬/宗賛)芭蕉葉大梔子肥(韓/集)晩英¶
值窮節緑潤含朱光以兹正陽色窈窕凌清霜逺物世¶
所重旅人心獨傷回暉眺林際摵摵無遺芳(栁/詩)芭蕉不¶
展丁香結同向春風各自愁　芭蕉開緑扇(李義/山)¶
本朝芭蕉一枕西窻雨(王介/甫)更展芭蕉看學書(山/谷)骨相¶
玲瓏透八窻花頭倒挿紫荷香繞身無數青羅扇風不¶
<pb:KR3k0025_WYG_094-9b>¶
來時也覺凉(誠/齋)¶
　　　水草¶
經參差荇菜左右流之　于以采蘩于沼于沚　于以¶
采蘋南澗之濵于以采藻于彼行潦　思樂泮水薄采¶
其芹薄采其茆(詩/)季春萍始生(禮/記)蘋蘩蕰藻之菜可薦¶
於鬼神可羞於王公(左/傳)¶
傳記苹萍也無根浮水而生(説/文)水藻一名水簾生池澤¶
中水上葉圓小一莖一葉(吳氏/本草)水萍一名水華久服輕¶
<pb:KR3k0025_WYG_094-10a>¶
身(本草/經)萍麄大者為蘋季春生可糝蒸為茹(詩義/疏)穀雨¶
之日萍始生萍不生隂氣貫盈(逸周/書)菜之美者崐崘之¶
萍焉(吕氏/春秋)楚昭王渡江江中有一物大如斗圓而赤直¶
觸王舟王使人問孔子孔子曰是謂萍實可剖而食之¶
王遂食大美又遣人問孔子何以知之子曰吾甞過陳¶
之野童謡曰楚王渡江得萍實大如斗赤如日剖而食¶
之甜如蜜(家/語)東華夫人設珍殽有黒河文藻(廣/記)漢宫甘¶
露池西有靈池方四百歩中有連錢荇浮根菱倒枝藻¶
<pb:KR3k0025_WYG_094-10b>¶
連錢荇葉如錢大(洞㝠/記)藫水苔也一名石髪江東食之¶
(爾/雅)苔水衣也(説/文)海藻一名海菭(南粤/志)¶
集靡萍九衢(楚/辭)充饑憶楚萍　旅從一浮萍　㣲馨借¶
渚蘋　處處清江𢃄白蘋　風起青蘋末　江潭隱白¶
蘋　寒魚依密藻(杜/詩)南湖采白蘋　雙萍易飄轉(李/白)風¶
約半池萍　萍盖汙池净　蘋藻滿盤無處奠(韓/詩)春風¶
無限瀟湘意欲采蘋花不自由(栁/詩)¶
本朝緑池萍錦翻　殘花㸃緑萍(六一/集)曉來風約半池¶
<pb:KR3k0025_WYG_094-11a>¶
明重疊侵沙緑罽成不用臨池重相笑最無根蔕是浮¶
萍(陸龜/䝉)東池浮萍半䊀塊裂碧跳青出魚背　廢沼粘¶
枯萍　雨過浮萍合　五年不踏江頭路夢逐東風泛¶
沚蘋　投篙披緑荇　猗猗水荇長　西池秋水尚横¶
空　舞濶摇深吹荇帶(東/坡)¶
　¶
　¶
　¶
<pb:KR3k0025_WYG_094-11b>¶
　¶
　¶
　¶
　¶
　¶
　¶
　¶
　記纂淵海卷九十四¶
