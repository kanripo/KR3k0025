# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:33.699126
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷二十九
<pb:KR3k0025_WYG_029-1a>¶
欽定四庫全書¶
　記纂淵海卷二十九　　　宋　潘自牧　撰¶
　　職官部¶
　　　門下侍中¶
史門下省侍中二人正二品掌出納帝命相禮儀凡國¶
家之務與中書令參總而顓判省事(百官/志)武徳元年改¶
侍中曰納言三年曰侍中龍朔六年改門下省曰東臺¶
侍中曰左相(同/上)魏徴為侍中尚書省滯訟不法者詔徴¶
<pb:KR3k0025_WYG_029-1b>¶
平治徴素不習法但存大體處事以情人人悅服進鄭¶
國公(六/帖)¶
傳記晉嵇劭為侍中王師敗百官皆奔惟劭不去被害¶
于帝側血湔御衣及定左右欲浣之帝曰此嵇侍中血¶
令勿去也　晉吳郡陸仲元晉太尉玩曾孫也自玩至¶
仲元四代為侍中時人方之金張二族也　張文瓘後¶
拜侍中兼太子賓客職司奏議悉心糾駁帝故委之或¶
時有疾他宰相奏事帝必問與文瓘議未若不者曰往¶
<pb:KR3k0025_WYG_029-2a>¶
共籌之或曰已議則皆報可(並本/傳)¶
集貂蟬之貴金貂之寵入侍帝帷出負國璽¶
本朝制侍中掌佐天子大政審中外出納之事自建隆¶
至熈寜拜侍中纔五人雖有他官兼領而實不任其事¶
官制行以左僕射兼以下侍郎行侍中職則置侍郎以¶
佐之(通/考)¶
　　　侍郎¶
史門下侍郎二人正三品掌侍中之職(百官/志)龍朔二年¶
<pb:KR3k0025_WYG_029-2b>¶
改黄門侍郎曰東臺侍郎武后垂拱元年曰鸞臺侍郎¶
天寳元年曰門下侍郎(同/上)崔元綜長夀中遷鸞臺侍郎¶
勤於政事每在中書必束帶至晩未嘗休偃　張廷珪¶
遷黄門侍郎御史蔣挺以監決杖刑稍輕朝堂杖之廷¶
珪奏曰御史憲司清望耳目之官有犯當殺即殺當流¶
即流不可決杖士可殺不可辱也議者以廷珪之言為¶
是(並舊/史)¶
傳記漢成帝拜張禹少子于牀下為黄門侍郎　魏夏¶
<pb:KR3k0025_WYG_029-3a>¶
侯𤣥為黄門侍郎與皇后弟毛曾同坐𤣥恥之明帝恨¶
之左遷羽林監　張華為黄門侍郎博覽圖籍四海之¶
内若指掌千門萬户畫地而成(白六/帖)李義改黄門侍郎¶
制勅不便輒駮正貴幸有求官者睿宗曰朕非有靳但¶
李義不可故耳(傳/)¶
本朝制侍郎掌貳侍中之職省中外出納之事元豐官¶
制行以尚書左僕射兼復置門下侍郎一員以代叅知¶
政事中興後宰相罷兼復改門下侍郎為叅知政事¶
<pb:KR3k0025_WYG_029-3b>¶
　　　給事中¶
史給事黄門侍郎掌侍從左右關通中外及諸王朝見¶
于殿中引王就坐漢書儀曰黄門屬黄門令日暮入對¶
青瑣門拜名曰夕郎(後百/官志)蕭望之漢元帝詔曰望之傅¶
朕八年厥功懋焉可賜爵關内侯給事中賛曰身為儒¶
宗有輔佐之能近古社稷臣也(漢/史)晉武帝詔燕王陳劭¶
清正亷潔博通六籍宜在左右以敦儒訓可給事中(晉/起)¶
(居/注)¶
<pb:KR3k0025_WYG_029-4a>¶
傳記李渤拜給事中孤特自持不茍合於世人謂之沽¶
直屢以言斥而婞直不少衰守節者尚之(職/林)孔戣為給¶
事中江西觀察使李少和坐貶獄寢不下崔易簡殺從¶
父兄戣乃慷慨論正貶少和殺易簡(唐本/傳)張元素遷給¶
事中太宗詔發卒修洛陽宫元素上書諫之宋璟嘆曰¶
張公論事有回天之力可謂仁人之言其利溥哉(本/傳)李¶
嶠遷給事中時酷吏來俊臣搆陷狄仁傑則天使嶠與¶
大理少卿李徳裕等覆其獄嶠乃與徳裕等列其枉狀¶
<pb:KR3k0025_WYG_029-4b>¶
由是忤㫖(李嶠/傳)¶
集禁裏疎鐘官舎晩省中啼鳥吏人稀晨揺玉佩登金¶
殿夕奉天書拜瑣闈(王/維)鴛鷺簪裾上龍尾蓬萊宫殿壓¶
鼇頭夕郎夜直吟仙掖天樂和聲下禁樓(姚合和盧/給事中)瑣¶
闥昔年司制誥共嘉文藻類相如(太宗賜/楊億)¶
本朝淳化四年以右諫議大夫魏庠知制誥柴成務同¶
知給事中事凡制勅有所不便宜准故事封駁九年詔¶
停廢知給事封駁公事自是始以封駁司隷銀臺(㑹/要)向¶
<pb:KR3k0025_WYG_029-5a>¶
敏中張詠兼以樞宻直學士領之時並代都部署張永¶
徳笞小校至死詔按其罪張詠封還詔書不從(長/編)¶
　　　(左/右)散騎常侍¶
史秦置散騎又置中常侍後漢省散騎而中常侍改用¶
宦者(漢/書)孟達字子度自蜀降魏魏文帝善達之姿才容¶
觀以為散騎常侍　傅𤣥為散騎常侍與皇甫陶俱掌¶
直諫華嶠字叔駿加散騎常侍班同中書寺為内臺中¶
書散騎著作及歴理音律天文數術兩省文章門下撰¶
<pb:KR3k0025_WYG_029-5b>¶
集皆典常統之(並本/傳)¶
本朝散騎常侍不常置諫議起居司諫正言皆付兩省¶
班籍通謂之兩省官(續㑹/要)¶
　　　(左/右)諫議大夫¶
經保氏掌諌王惡(周禮/保氏)師氏掌以媺詔王(周禮/師氏)爾有嘉¶
謀嘉猷則入告爾后(書/)¶
史秦置諫大夫掌論議多至數十人漢武帝元狩中更¶
置後漢増為諫議大夫(後漢/書)前漢王褒益州刺史王襄¶
<pb:KR3k0025_WYG_029-6a>¶
奏褒有軼才乃徴褒既至詔褒作聖主得賢臣頌擢為¶
諌大夫(本/傳)貢禹以明經潔行著聞元帝召為諫大夫虛¶
己問以政事　劉向以行修飭擢為諫大夫元帝即位¶
與蕭望之同心輔政(並同/上)蓋寛饒對䇿髙第帝遷諫大¶
夫數上疏諫後奏對事上以寛饒怨謗下其書諫議大¶
夫鄭昌愍傷寛饒忠直憂國上書訟寛饒罪曰臣以諫¶
為名不敢不言(漢/史)褚遂良遷諫議大夫兼知起居事帝¶
嘗怪舜造漆器禹雕其俎諫者十餘不止小物何必爾¶
<pb:KR3k0025_WYG_029-6b>¶
耶遂良曰雕琢害力農纂組傷女工奢侈之始危亡之¶
漸也漆器不止必金為之金又不止必玉為之故諫者¶
救其源及其横流則無復事矣帝咨美之(唐/史)王珪太宗¶
召為諫議大夫帝嘗曰正主遇邪臣不可以致治正臣¶
事邪主亦不可以致治唯君臣同徳則海内安朕雖不¶
徳諸公數相諫正庶致天下於平珪乃進曰古者天子¶
有諍臣七人諫不用則相繼以死今陛下開聖徳收采¶
芻言臣願竭狂瞽(同/上)¶
<pb:KR3k0025_WYG_029-7a>¶
傳記唐龍朔二年改諫議大夫為正諫大夫後又置諫¶
議大夫開元以来廢正諫大夫復諫議大夫貞元四年¶
分為左右右隷中書元和元年勅左諫議大夫宜去左¶
字其右諫議大夫四員(續通/典)漢武帝因集置諫大夫皆¶
名儒宿徳為之(初學/記)陳陶拜諫議大夫靈帝時上疏言¶
宦官云臣恨不列稷契伊周之徒而與龍逢比干為儔¶
(同/上)元和六年御史中丞竇易直奏諫議大夫至拾遺御¶
史中丞至殿中侍御史兼為供奉官(續通/典)唐文宗嘗于¶
<pb:KR3k0025_WYG_029-7b>¶
便殿召栁公權論事切直忤㫖周墀為之惴慄公權詞¶
氣益堅上徐謂之曰朕知舎人不合却作諫議以卿論¶
事有諍臣之風今擢諫議大夫(栁公/權傳)魏鄭公徴字元誠¶
太宗拜諫議大夫日益親厚或引至卧内訪天下事公¶
亦自以不世遇乃展盡底藴無所隠凡三百餘奏無不¶
剴切當帝心者(職/林)¶
集諫省新登正直臣萬方驚喜捧絲綸則知天子明如¶
日肯放淮南髙卧人(劉禹/錫詩)盛世千齡合宗工四海瞻徳¶
<pb:KR3k0025_WYG_029-8a>¶
望完圭角儀刑狀陛亷(王荆/公詩)耳目之官獻納之地　獻¶
可替否司諫盡忠當休明之代居言用之司　職司諫¶
議朝夕論思出入討論(並白/樂天)¶
本朝真宗天禧元年詔兩省置官六員不兼職務三年¶
以李虛己為諫議大夫充職其後員闕不補天聖初上¶
封者以為言詔以孔延魯劉隨並為右正言而諫大夫¶
兼他職猶故也(長/編)靖康元年詔臺諫天子耳目之官宰¶
執不當薦舉當出親擢立為定制(續㑹/要)中興之初因舊¶
<pb:KR3k0025_WYG_029-8b>¶
制設左右諫議大夫司諫正言屬門下中書建炎二年¶
詔諫議大夫下隷兩省别置局于後省之側許與兩省¶
官相見議事以登聞檢鼓院專隷焉(中興/㑹要)慶歴三年田¶
況言諫諍之臣不得日奉朝請臣在諫院每聞一事皆¶
諸處采問比及論列或至後時今若令諫官日奉朝請¶
則可以日聞朝廷之事矣詔每日赴内朝(㑹/要)數共工之¶
罪不蔽堯聰辨垣平之詐益彰漢徳(諫議大/夫制)¶
　　　(左/右)司諫¶
<pb:KR3k0025_WYG_029-9a>¶
史韋温為補闕時宋申錫被誣温昌言曰丞相操履有¶
所不宜斥乃奸人陷之吾等諫官豈避一時之雷霆而¶
致賢君賢相蒙過惡之名耶因率同列伏閣切爭之(唐/書)¶
唐文宗以魏謩遷司諫嘗言于宰相曰太宗得徴參裨¶
闕失弼成聖政我今得謩于疑似之間必能極諫庶幾¶
處于無過之地命于狀内備述諫疏激切詔中書為之¶
辭也(同/上)盧景亮遷右補闕朱泚反勸徳宗曰罪已不至¶
則感人不深帝然之志意崒然與穆質同在諫諍地書¶
<pb:KR3k0025_WYG_029-9b>¶
數上鯁亮無所回(同/上)¶
傳記唐武后垂拱中置左右補闕左右拾遺二官以掌¶
供奉諷諫開元以來尤為清選左屬門下右屬中書(通/典)¶
舒元褒疏遺補官秩雖卑乃陛下侍臣也(續通/典)鄭餘慶¶
子澣為右補闕獻疏切直餘慶入朝憲宗問曰卿之令¶
子朕之直臣可更相加賀遂遷舎人(通/典)李泌為相請罷¶
置補闕拾遺徳宗雖不從亦不以授人故諫司唯韓章¶
歸登而已(續通/典)¶
<pb:KR3k0025_WYG_029-10a>¶
集獻納開東觀君王問長卿皂雕寒始急天馬老能行¶
(杜/甫)駟馬歸城闕雙鳬去海門還從清切禁再沐聖朝恩¶
(韓退之送/李補闕)吾君英睿相君賢其那寰區未晏然明日翠¶
華春殿下不知何語可聞天(詩/集)朕聞衮職有闕仲山甫¶
補之蓋所以節宣天子之嗜慾而彌縫其不至者也我¶
國家設司諫署以神明其耳目凡在兹選實難其人(楊/汝)¶
(士授右/補闕勅)避人焚諫草騎馬欲雞棲(杜/甫)¶
本朝端拱元年改左右補闕為左右司諫左右拾遺為¶
<pb:KR3k0025_WYG_029-10b>¶
左右正言是時太宗欲令諫官修職故詔改其官詔曰¶
補闕拾遺位居諫省榮踐清華之列是為獻納之司朝¶
廷之得失須論刑政之煩苛必舉宜更舊號特立新名¶
後亦有兼他官不供諫職者(㑹/要)韓魏公為右司諫王沂¶
公見公論事切直有本末喜謂公曰比年臺諫官多畏¶
避為自安計不則激發近名如君固不負所職諫官宜¶
如此(言行/錄)江公望居司諫言君臣一體人君元首也左¶
右大臣股肱也諫官御史耳目也股肱不力則百事隳¶
<pb:KR3k0025_WYG_029-11a>¶
耳目不明則四方塞一體病則元首為之不康是職也¶
何可輕付哉(同/上)¶
　　　(左/右)正言¶
史唐王仲舒拜左拾遺徳宗相裴延齡與陽城交章言¶
不可受後入閣帝顧曰是豈王仲舒耶　唐劉栖楚為¶
拾遺敬宗畋遊坐朝晩栖楚出班以額叩墀苦諫(並本/傳)¶
李邕少知名長安内史李嶠等薦邕詞髙行直堪為諫¶
諍之官召拜右拾遺(唐/志)唐柏耆志健而望髙急于立名¶
<pb:KR3k0025_WYG_029-11b>¶
謁裴度願以一節掉舌下王承宗乃以左拾遺往承宗¶
獻徳隷二州以二子入質直擢拾遺由是聲振一時(本/傳)¶
傳記拾遺立𦂳以其行立在北省之次獻可替否也(雜/記)¶
唐通事舎人宣語多不知書至宣讀輒失句讀故用拾¶
遺别句低聲以助之謂把麻(六/典)元和元年元稹為左拾¶
遺稹性鋒鋭見事風生既居諫垣不欲碌碌自滯事無¶
不言(續通/典)唐左拾遺張方國每朝政有失便抗疏論精¶
神昻然進不懼死明皇嘗曰張方國忠賢人也(通/典)唐宋¶
<pb:KR3k0025_WYG_029-12a>¶
璟劾張昌宗等反狀武后不應李邕為拾遺立殿下大¶
言曰璟所陳社稷大計陛下當聴后乃可璟奏(李邕/傳)白¶
居易後對殿中論執強梗帝未喻輒進曰陛下誤矣帝¶
變色謂李絳曰是子我自拔擢乃敢爾(本/傳)¶
集聨步趨丹陛分曹限紫㣲曉隨天仗入暮惹御香歸¶
聖朝無闕事自覺諫書稀(岑參寄左/省左拾遺)初升諌署是真仙¶
浪透桃花十五年(鄭谷賀/韋拾遺)判事有花皆可錄諫書無草¶
豈求名(出南/嶽)¶
<pb:KR3k0025_WYG_029-12b>¶
本朝天禧二年左正言劉&KR0177;請今言事許升殿面對從¶
之(長/編)天禧元年始詔兩省置諫官六員不兼他職考所¶
言以為殿最首擢魯宗道與劉&KR0177;為右正言先是諫官¶
請須繇閣門進又罕得到者宗道請面論事而奏進遂¶
為故事(仁宗/實錄)夏侯嘉正傳嘗使巴陵作洞庭賦太宗知¶
其名召為左正言(東都/事畧)韓憲肅公絳除右正言時大臣¶
佐佑時政務循故事公一日奏言政事當出聖㫁上曰¶
屢有人言朕少㫁臺諫官見有未便但言來不憚追改¶
<pb:KR3k0025_WYG_029-13a>¶
也(言行/錄)¶
　　　起居郎¶
史唐鄭朗為起居郎文宗謂宰臣曰云云時朗執筆螭¶
頭下宰臣退上謂朗曰適所議論卿記錄未吾試觀之¶
朗曰臣執筆所記便名為史故事不可取觀帝曰朕恐¶
常時閒語不關理體垂諸將來切以為恥異日臨朝庶¶
幾少改何妨一見以誡醜言朗遂進之　唐貞觀有事¶
泰山褚遂良為起居郎諫罷封禪之事(並唐/史)鄭仁表為¶
<pb:KR3k0025_WYG_029-13b>¶
起居郎文章俊拔自謂門第人物文章俱美嘗曰天瑞¶
有五色雲人瑞有鄭仁表(唐本/傳)¶
傳記起居郎掌錄天子之動作法度以修記事之史凡¶
記事之制以事繫日以日繫月以月繫時以時繫年必¶
時書其朔日甲乙以紀歴數典禮文物以考制度遷拜¶
恩賞以勸善誅伐黜免以懲惡季終則受之于國史焉¶
(唐六/典)¶
集含章復記言清秩稱當年㸃筆非常筆朝天又近天¶
<pb:KR3k0025_WYG_029-14a>¶
(鄭谷寄張/起居詩)風神何藴藉張緒正當年端簡爐烟裏濡毫¶
御案邉(鄭谷寄/韋起居)¶
本朝初修起居郎而彭乗在遷中上指乗曰此老儒也¶
雅有恬退名無以易之及召見諭曰卿先朝舊人乆補¶
外未嘗自言對曰臣生孤逺自諒其分敢過有所望耶¶
上嘉之(仁宗/實錄)元豐蔡京起居郎其弟卞為右史兄弟並¶
入侍立士林竦羨(馬文昌/雜錄)¶
　　　登聞鼓院¶
<pb:KR3k0025_WYG_029-14b>¶
史古者朝有誹謗之木敢諫之鼓所以通治道而來諫¶
者也(漢/書)唐武后垂拱置肺石函神龍元年九重嚴邃非¶
呌閽之可聞萬邦遐曠因表疏而方達其有冤未申投¶
匭(唐太宗詔/令申冤制)唐太宗建登聞之鼓于時在朝無缺政四¶
海無疲人不遺聴覽其擊登聞鼓者委金吾將軍收進¶
不得輒有傷損亦不須令人擁遮禁止其理匭使但任¶
投匭人移表狀于匭中依常進來不須留副本並妄有¶
止遏(唐太宗詔令/百官言事詔)¶
<pb:KR3k0025_WYG_029-15a>¶
本朝國初曰司鼔以内臣掌之鼓在宣徳門南街北廊¶
至道三年命太子中書王濟勾當鼓司用朝臣勾當自¶
此始景徳四年詔改為登聞鼓院掌諸上書而進之以¶
達萬人之情(㑹/要)隷司正言(續㑹/要)凡文武臣寮閤門無例¶
通進文字並先經登聞鼓院進狀未經鼓院者不得受¶
接(分/紀)建炎元年因舊置局于闕門之前三年專隷檢院¶
　蘇軾登聞鼓院英宗在藩聞軾名欲以唐故事召入¶
翰林宰相韓珂曰蘇軾之才逺大之器天下之士莫不¶
<pb:KR3k0025_WYG_029-15b>¶
畏慕降伏皆欲其進用然不若朝廷培養而後用也及¶
試之論復入三等得直史館(中興/㑹要)景徳二年改鼓司為¶
登聞鼓院即命周起溢安惠判院㑹十月賜近臣錦袍¶
特預之(仁宗/實錄)¶
　　　檢院¶
經以肺石達窮民(周/禮)¶
史大厯十四年詔天下寃滯于朝堂受詞推決尚未盡¶
者聴撾登聞鼓(通/鑑)田錫字表聖入判登聞檢院因夀寜¶
<pb:KR3k0025_WYG_029-16a>¶
節獻詩二十韻太宗和賜上東封書翌日命知制誥(太/宗)¶
(實/錄)¶
集獻納司存雨露邉地分清切任才賢舎人退食收封¶
事宫女開函近御筵(杜甫贈獻納/使田舎人詩)達下情于上天儆王¶
言于有位(唐文/粹)¶
本朝雍熈元年改匭為檢景徳四年改為登聞檢院命¶
樞宻直學士張詠判隷諫議大夫掌受文武官及士民¶
章奏表疏凡言朝政得失公私利害軍期機宻陳其恩¶
<pb:KR3k0025_WYG_029-16b>¶
賞理雪冤濫及竒方異術皆受以通達凡進狀者先鼓¶
院若為所抑則詣檢院淳化三年置理檢校于乾元門¶
之西北廊以知制誥錢若水領之復唐制也至道三年¶
廢天聖七年上因讀唐史見匭函達下民冤枉之事乃¶
謂左右曰天下九州之大豈無冤枉之人若至京師檢¶
院鼓院理雪者必是州縣吏提㸃刑獄轉運使不能理¶
雪又若不為申理則赤子無告矣乃置匭函専命御史¶
丞為理檢使以分紀　中興之初因舊制置局于闕門¶
<pb:KR3k0025_WYG_029-17a>¶
之前建炎三年専隷諌院(中興/㑹要)創治所于和寜移置居¶
雙闕之左(中興/題名)¶
　　　官誥院¶
本朝國初于右掖門置院四司誥身案並集于此以備¶
中書除改本司郎官各主其事淳化五年始専置官司¶
于省内凡官誥各以本司誥身印之文臣用吏部武臣¶
用兵部王公命婦用司封加勲用司勲掌文武官將校¶
誥身及封贈官誥院提舉一人以知制誥充判院一人¶
<pb:KR3k0025_WYG_029-17b>¶
以帶職朝官充元豐五年行官制文武告身屬吏部蕃¶
官告屬兵部封贈及命婦告屬司封加勲並將校告屬¶
司勲官誥院四部告身案及隷人隨事隷本部七年併¶
司封司勲誥身案入吏部預書庫收掌崇寜四年吏部¶
専制造官誥局五年罷命尚書右選主管大觀元年復¶
置尋改為官誥院仍隷左右司三年復罷歸吏部政和¶
三年六月詔依舊置官誥院差官三員主管少府監鑄¶
印記吏部製造誥身案記為文中興以來因仍不改王¶
<pb:KR3k0025_WYG_029-18a>¶
介甫用事議論素異還朝置之官誥院介甫欲變更科¶
舉上疑焉公議上上悟曰吾故疑此得軾議釋然矣(蘇/潁)¶
(濱集東/坡行狀)¶
　　　審計院¶
本朝國朝以三司使總邦計司各有院以秉中外錢穀¶
出入之政蓋㑹計之府也淳化三年始用户部使樊知¶
古奏剔其冗籍役别為院置官専領之以聴稍食之要¶
貳置院之初特掌騎兵徒兵給受之數猶未及諸司也¶
<pb:KR3k0025_WYG_029-18b>¶
元豐三年合步騎兩院為一遂以其一主諸司自宫禁¶
朝廷下至斗食佐使凡賦祿者以式法審其名數而稽¶
其辭名者唯郊賜給已乃審祿有疑予則詔以法凡四¶
方之計籍上于大農則逆其㑹凡有司議調度㑹賦出¶
則諷焉設員二曰左右聴分案六史八人(題/名)舊為諸軍¶
諸司專勾建炎元年避髙宗御諱改諸軍諸司審計司¶
紹興五年臣寮言臣切惟國家之賦祿以糧審為關鍵¶
糧審之勘給以法令為承式(中興/㑹要)辛次膺監諸司審計¶
<pb:KR3k0025_WYG_029-19a>¶
司未嘗登權要以參知政事孟庾被詔薦其才遂召對¶
是日除駕部員外郎(胡澹/菴集)¶
　　　糧料院¶
本朝國朝仍舊制以三司大將軍為督糧料使自開寳¶
六年以著作佐郎陸光範充改用京官自此始太平興¶
國五年分諸司馬軍步軍為三院八年以馬軍步軍合¶
為一院雍熈四年命供奉官陳處諱勾當諸司糧料供¶
奉官曾祚勾當馬步軍糧料自後復分馬部軍為兩院¶
<pb:KR3k0025_WYG_029-19b>¶
或以諸司使副分主之端拱二年復以京朝官主之(四/朝)¶
(㑹/要)中興以來行在有諸軍諸司糧料院鎮江建康有分¶
差諸軍糧料院鄂州有分差户部糧料院四川總所有¶
分差户部魚關糧料院分差利州户部糧料院(中興/㑹要)¶
　　　文思院¶
本朝太平興國三年置學造金銀犀玉工巧之物金彩¶
繪素粧鈿之餙以供輿輦册寳法物及凡器服之用隷¶
少府監熈寜三年詔文思院兩界監官立定文臣一員¶
<pb:KR3k0025_WYG_029-20a>¶
武臣一員並朝廷選差其内侍勾當官並罷(四朝/㑹要)紹興¶
三年詔少府監並歸文思院其上下界監官從工部辟¶
差工部言所轄文思院舊分上下界監官三員内一員¶
文臣係京朝官上界造作金銀珠玉下界造作銅鐵竹¶
木雜料欲依舊分為上下界從之隆興三年詔並禮物¶
局入文思院(中興/㑹要)¶
　　　左藏庫¶
經掌邦國之賦入辨其財用之物而執其總以貳官府¶
<pb:KR3k0025_WYG_029-20b>¶
都鄙之財入之數以逆邦國之賦用凡受財者受其貳¶
令而書之(周/禮)¶
傳記内庫曰御府(後漢/書)更始至長安御府帑藏皆按堵¶
如故(東觀/漢記)唐𤣥宗詔公卿百寮觀左藏庫貨幣山積¶
唐徳宗瓊林大盈庫(晏公/類要)¶
本朝左藏止一庫置使領焉(題/名)太平興國三年分為二¶
庫淳化三年分置左右藏各二庫四年廢右併入左政¶
和六年修建新庫以東西庫為名(㑹/要)中興因仍東西庫¶
<pb:KR3k0025_WYG_029-21a>¶
各以文臣監武臣同監其東幣帛之屬在焉其西金銀¶
絲纊之屬在焉紹興二十七年詔户部于轄下丞簿内¶
選一員兼充左藏庫提轄官此提轄所由始也孝宗即¶
位詔將御前樁管激賞庫撥歸左藏庫以左藏南庫為¶
名(中興/㑹要)¶
　　　進奏院¶
史唐藩鎮皆置邸京師以大將主之謂之上都留後大¶
厯十二年改為上都知進奏院官(唐/史)蘇舜欽字子美仲¶
<pb:KR3k0025_WYG_029-21b>¶
淹薦其才監進奏院(本/傳)¶
本朝舊制皆本州鎮補人為進奏官其軍監塲務轉運¶
司則差知後官則副知掌之逐州就京師各置進奏院¶
(㑹/要)太平興國六年諸州罷知後之名簡知後官得李楚¶
等百五十人並充進奏官命供奉官張文粲提轄諸道¶
進奏院(同/上)¶
　　　秘書監¶
史魏武帝置秘書令典尚書奏事文帝置中書令而秘¶
<pb:KR3k0025_WYG_029-22a>¶
書改令為監掌藝文圖籍之事初屬少府自王肅為監乃¶
不屬其蘭臺亦藏書籍而御史掌之晉武帝以秘書并¶
入中書省其秘書制作之局不廢恵帝復别置秘書監¶
並統著作局掌三閣圖書自是秘書之府始居于外(職/官)¶
傳記晉荀朂領秘書監汲郡冢中得竹書朂自撰次時¶
缺文多所證明(傅暢/晉書)荀勉與張華依劉向别錄整治書¶
籍以為中經晉惠帝永平詔曰秘書考校古今監理經¶
籍(王隱/晉書)虞世南為校書監太宗引之談論及古今帝王¶
<pb:KR3k0025_WYG_029-22b>¶
行政得失必存規諷(唐/訓)唐賀知章授秘書監自號四明¶
狂客(本/傳)晉温嶠舉荀崧為書監曰國史之典將以明得¶
失之迹謂之錄錄使一代之典煥然可觀散騎常侍崧¶
文質彬彬思義通博宜掌秘奥(明史/籍)¶
集天祿圖書府芸籖嵗曝頻幡經窮藏室賜㑹集儒紳¶
顧陸髙標好鍾王妙入神司無槧俗吏來預石渠賓(錢/穆)¶
(父/詩)晏竇追儒雅簮纓成禮容中天開璧府左海見鼇峰¶
漢簡陳三館湘圖焕九重紫薇方思敏十吏筆能供(籍/之)¶
<pb:KR3k0025_WYG_029-23a>¶
(竒/)暫阻蓬萊客終為大海人(題鄭秘/監湖上)先生去上芸香閣¶
閣老新峩豸角冠留取幽人卧空谷一川風月要人㸔¶
(朱晦/菴)祖餞衣冠滿道周此行誰與話端由心知不作功¶
名計只為蒼生未敢休(朱晦/菴詩)¶
本朝太平興國二年始建崇文院昭文館史館集賢館¶
皆總為崇文院及端拱初建秘閣亦在崇文院中淳化¶
元年詔秘閣次三館秘書省仍隷京百司(㑹/要)時秘書雖¶
有監少監丞郎校書郎正字著作郎佐皆以為寄祿官¶
<pb:KR3k0025_WYG_029-23b>¶
常帶出入即官至秘書監有特令供職者有以他官兼¶
領者有以判秘閣官兼者(麒麟臺/故事)真宗以楊徽之兼秘¶
書監召謝便殿命坐屏左右上勞問乆之且曰圖書之¶
府清靜無事可以養性也(書/詔)張齊賢改秘書監致仕常¶
出謁其子曰昔賀秘監以道士服東歸㑹稽大人盍衣¶
羽服以優游何必更事請謁齊賢曰且作白頭老秘書¶
而眠何必學賀監作流沙之服時以為名言(東都/事畧)¶
　　　秘書郎¶
<pb:KR3k0025_WYG_029-24a>¶
史晉掌中外三閣經書校閱譌誤謂之郎中武帝分秘¶
書圖籍為甲乙丙丁四部經書覆校闕遺正定脱誤使¶
秘書郎中四人各掌其一(晉/書)王敬𢎞為秘書郎敬𢎞求¶
為奉朝請與書曰秘書有限故有競朝請無限故無競¶
吾欲處汝無競之地文帝許之(漢/書)李素立武徳初以親¶
喪解起受七品清要有司擬雍州司户參軍帝曰要而¶
不清復擬秘書郎帝曰清而不要乃授侍御史(唐/書)後魏¶
髙謐有文武才度除秘書郎謐以墳典殘闕奏廣訪郡¶
<pb:KR3k0025_WYG_029-24b>¶
邑大加繕寫由是圖籍稍以審正(北/史)¶
傳記齊梁末多以貴遊子弟為之無其才實北齊又謂¶
之郎中隋祖諱中除中字唐分判校寫工程龍朔中改¶
為蘭臺郎咸亨復舊(通/典)後漢馬融有俊才為秘書郎中¶
詣東觀典校秘書時儒士以為文徳可興武功宜廢遂¶
寢蒐狩之禮戰陳之法融上廣成頌以諷諫忤㫖滯於¶
東觀十年不得調後在東觀著述馬融才髙博洽為世¶
通儒(通/典)晉中興書王謐弱冠與王綏齊名除秘書郎(璧/記)¶
<pb:KR3k0025_WYG_029-25a>¶
集飛騰知有䇿意度不無伸(杜/甫)漸階羣振鷺入學誨螟¶
蛉(韓/愈)清省宜寒夜仙才稱獨吟(俞坦/山)蘼蕪與丹桂竒心¶
復竒骨已蔽蒼龍門又影鳯凰闕(吳得贈/栁秘書)¶
本朝秘書郎張闡忠肅公時秦檜用事每除臺諫必以¶
其耳目知闡乆以喜論事一日㣲諷闡謂當入臺闡曰¶
丞相茍見知張闡老死足矣檜黙然由是罷去(中興係/年錄)¶
彭忠肅公龜年號正堂除秘書郎時傳召姜特立公白¶
丞相留公恐非虛傳既而果然留公引李絳事求退公¶
<pb:KR3k0025_WYG_029-25b>¶
率同館論奏且勉樞廷爭之遂寢(同/上)¶
　　　著作郎¶
史漢東京圖書悉在東觀故使名儒直東觀撰述國史¶
謂之著作東觀皆以他官蓋有著作之任而未為官員¶
也(蘭臺/令史)明帝大和中始置著作郎官隷中書省專掌國¶
史後有置佐著作郎亦屬中書省秘書監自調補之(通/典)¶
陸士衡以文學為秘書監虞濬所請為著作郎議晉書¶
限㫁(晉/史)¶
<pb:KR3k0025_WYG_029-26a>¶
傳記晉孫綽為廷尉卿領著作綽少以文學稱一時文¶
士綽為之冠(晉/書)晉束晢元康四年除著作郎著作西觀¶
撰晉書三帝紀及十志(文士/傳)張載作濛汜賦大僕傳𤣥¶
見其賦嘆息以車迎載言談盡日載遂作賦起家徴為¶
著作郎又作劍閣銘世以為能除著作郎(六/典)¶
集夫子靜且直雍容時卷舒(東/坡)華蓋榮煌天帝座蓬萊¶
縹緲道家山(彭汝/礪)子亦東南珍價重不可筭(東/坡)¶
本朝國初為寄祿官元豐正名始實有職掌修纂日歴¶
<pb:KR3k0025_WYG_029-26b>¶
祭祀祝辭則著作郎佐之(四朝/志)王安中自號初寮先生¶
政和中以文學知名除宗學博士有密薦於上者除著¶
作左郎(㑹/要)李邴字漢老元祐名士與晁張為徒嘗為柱¶
史邴才學能世其家政和末除書局遷著作郎(同/上)¶
　　　校書郎¶
史漢之蘭臺及後漢東觀皆藏書之室當時文學之士¶
使讐校于其中故有校書之職初漢成帝已命光祿大¶
夫劉向於天祿閣校經傳諸子詩賦步兵校尉任宏校¶
<pb:KR3k0025_WYG_029-27a>¶
方伎諸永夫揚雄等亦典校于其中後以蘭臺置令史¶
又選他官入東觀皆令典校秘書或撰述傳記蓋有校¶
書之任而未為官也故以郎居其任則謂之校書郎(分/紀)¶
傳記唐房𤣥齡校讐秘書省髙孝基謂裴矩曰僕觀人¶
多矣未有如此郎者當為國器但恨不見其聳壑昻霄¶
(唐/書)前漢劉向字子政遷光禄大夫向方精於詩書觀古¶
文詔誥領校中秘書(本/傳)榮陽鄭君諸父諸兄或解巾以¶
司讎校或決科而登館殿(璧/記)¶
<pb:KR3k0025_WYG_029-27b>¶
集小富從來慰所望青衫叙進校書郎相公勲業已乆¶
著孫子門闌嘗有光(晁以/道詩)我觀李校書超邁有古風談¶
道屢入㣲閉門長蓬蓬(黄山/谷)漬墨竄舊史磨丹註前經¶
藝苑手秘寳文堂耳驚霆(韓/集)¶
本朝初為寄禄官元豐正名始實有職掌編緝校正定¶
其脱誤則校書郎主之(四朝/志)建炎初罷紹興復置又參¶
酌舊制必召試學士院而後命之(中興/㑹要)鄭鑑試館職上¶
問今合除何官龔茂良對曰前此學官召試徃徃止除¶
<pb:KR3k0025_WYG_029-28a>¶
正字上曰可除校書郎賞盡其言因曰䇿中所言或是¶
或非大率剴切不易(言行/錄)¶
　　　正字¶
史後漢桓帝初置秘書監掌圖書古今文字考合同異¶
其後監令掌圖籍之紀監述作之事不復専文字之任¶
矣今之正字蓋令監之遺職校書之通制歴代無聞齊¶
集書省有正書秘書省有正字(四朝/志)¶
集杜老趨嚴詔徐行及坐時端能幾字正敢恨十年遲¶
<pb:KR3k0025_WYG_029-28b>¶
益畏金根繆寜辭温媪譏況來憂畏㫁不盡鹿門期(陳/後)¶
(山/)城南晁正字國器無等雙(黄山/谷)翠木隂隂白玉堂老¶
來方此試文章宫簷日永揮毫罷閒拂塵埃㸔畫墻(王/仲)¶
(詩/)頻憂傷㸃竄竊恐誤流傳改易文辭正増加字數全¶
(孫僅/詩)¶
本朝晏元獻公殊年十三真宗面試詩賦疑其宿構明¶
日再試文采愈美上大竒之即除秘書省正字令于龍¶
圖閣讀(司馬温/公實錄)石悉政和初試中宏詞除館職四六之¶
<pb:KR3k0025_WYG_029-29a>¶
文有氣燄而務竒怪為詩清逸有橘林集十卷(職/畧)楊億¶
字大年以童子召對試詩賦五篇下筆立成太宗嘆異¶
以為秘書省正字制曰汝方在髫齡不煩師訓精爽神¶
助文字生知越景絶塵一日千里予有望于汝也(東都/事畧)¶
韓昫自布衣有詩名前輩稱許之政和初詣闕上書召¶
試中書特命以官除秘書省正字言者論其進不由科¶
舉責為筦庫　范祖禹司馬光辟同編修資治通鑑書¶
成上章稱薦而祖禹安恬靜黙若將終身除秘書省正¶
<pb:KR3k0025_WYG_029-29b>¶
字(並事/畧)¶
　　　史館¶
經國史明乎得失之迹(詩大/序)外史掌四方之志　小史¶
掌邦國之志(周/禮)董狐古之良史也書法不隠(左/傳)¶
子吾見列國春秋子吾觀遷固而下述作何其紛紛乎¶
　子謂陳夀有志於史依大義而削異端　史之失自¶
遷固始記繁而志寡　子謂荀悦史乎失矣(文中/子)¶
史太史公謂子遷曰予先周室之太史也自上世嘗顯¶
<pb:KR3k0025_WYG_029-30a>¶
功名於虞夏汝復為太史則續吾祖矣遷悉論先人所¶
以舊聞不敢闕卒三嵗而遷為太史紬史記石室金匱¶
之書述陶唐以來至於麟止(史自/序)封遷後為史通子注¶
云以遷世無史官通於古今(前司馬/遷傳)自劉向揚雄博極¶
羣書皆稱遷有良史之才服其善叙事理辯而不華質¶
而不俚其文直其事核不虛美不隠惡故謂實錄(遷傳/賛)¶
遷文直而事覈固文贍而事詳(後二班/傳論)二班懐文裁成¶
帝墳比良遷董兼麗卿雲(二班/傳賛)荀悦依左氏傳體為漢¶
<pb:KR3k0025_WYG_029-30b>¶
紀三十篇辭約事詳論辯多美(本/傳)陳夀撰三國志叙事¶
有良史才　丁儀丁廙有盛名於魏夀謂其子曰可覔¶
千斛米見與當為尊公作佳傳子不與之竟不為立傳¶
(晉本/傳)魏收曰願得直筆東觀早出魏書　魏收修國史¶
得楊休之助因曰無以謝徳當為卿作佳傳　爾朱榮¶
於魏為賊魏收以髙氏出自爾朱且納榮子金故减其¶
惡而増其善於是衆口喧然號為穢史(北齊/本傳)朱敬則兼¶
修國史乃請髙史官選以求名才韋安石閲其藁嘆曰¶
<pb:KR3k0025_WYG_029-31a>¶
董狐何以加世人不知史官權重宰相但能制生人史¶
官兼制生死(唐本/傳)劉知幾字子𤣥召至京師領史事時¶
宰相韋巨源蕭至忠等皆領監修子𤣥奏記求罷因為¶
至忠言五不可曰古之國史皆出一家未聞籍功于衆¶
今使司取士滋多人自為荀袁家自為政駿每記一事¶
載一言則閣筆相視含毫不㫁頭白可期汗青無日(本/傳)¶
子𤣥著史通内外四十九篇徐堅讀之嘆曰為史氏者¶
宜署此座右也　鄭惟忠嘗問自古文士多史才少何¶
<pb:KR3k0025_WYG_029-31b>¶
耶子𤣥對曰史有三長才學識世罕兼之故史才少(唐/書)¶
吳兢叙事簡核號良史(本/傳)韋述撰武徳以來國史文約¶
事詳蕭穎士以為譙周陳夀之流(本/傳)蔣偕三世踵修國¶
史世稱良筆(本/傳)劉元濟修國史嘗曰史官善惡必書言¶
成軌範使驕主賊臣懼此權顧輕哉而班生受金陳夀¶
求米僕乃視如浮雲爾(本/傳)沈既濟撰建中實錄體裁精¶
髙(本/傳)史官自黄帝有之夏商太史周太史小史内史外¶
史而侯國亦置秦有太史令漢至武帝始置以司馬談¶
<pb:KR3k0025_WYG_029-32a>¶
為之談卒子遷嗣宣帝以其官為令行太史公文書修¶
撰之職以它官領於是太史之官唯知占候而已王莽¶
改置柱下五史後漢至隋唯魏明太和中史職隷中書¶
其餘多隷秘書唐武徳初因隋制屬秘書省著作局貞¶
觀移史館於門下省宰相監修自是著作始罷史職(職/源)¶
史官掌修國史凡天地日月之祥山川封域之分昭穆¶
繼代之序禮樂師旅之事誅賞興廢之政皆本於起居¶
(六/典)典籍有國之明訓淵林(荀悦/紀序)晉天福四年史館奏職¶
<pb:KR3k0025_WYG_029-32b>¶
居刋削事繫編修合舉舊章冀為常典　六年趙瑩奏¶
歴覽故事史册之重委在正人編修之官擇諸髦士(續/通)¶
(典/)刻於玉版藏於金匱與天地相終(晁錯/對䇿)劉向父子世¶
典史籍(華嶠/謝表)國史之興將明得失使一代之典煥然可¶
觀(温嶠/表)明乎國史所以𢎞闡大猷觀乎人文所以化成¶
天下自非鈎深學海囊括詞林盛周公之典謨懸仲尼¶
之日月則何以纂叙鴻業　紬史䇿之徽烈　俾垂作¶
範之規用成不刋之典(蕭嵩/制)懲勸教化在於春秋錯綜¶
<pb:KR3k0025_WYG_029-33a>¶
裁成必歸良直以中樞之餘力得東觀之全才　修明¶
簡䇿惟爾之休(齊充/制)裁成義例之條　垂褒貶於國書¶
　資刋削之能佇討論之美(牛僧/孺制)總史官之㣲婉　比¶
良遷董　稽合異同裁成褒貶(蕭對/制)掌東觀陽秋之重¶
(蕭遘/制)遷紫㣲皇極之位總簡書刋集之司(孫偓/制)官當喉¶
舌職重陽秋(王鐸/制)¶
本朝監修國史以宰相為以修撰直館檢討無常員掌¶
修日歴及典司圖籍之事凡史别置院於宣徽北院之¶
<pb:KR3k0025_WYG_029-33b>¶
東以藏之謂之編修院天聖修真宗史欲重其任降勅¶
宰相為提舉參政樞副為修史(續㑹/要)元豐改官制日歴¶
隷國史案每修前朝國史實錄則别置國史實錄院以¶
首相提舉(麟臺/故事)元祐復置國史院隷門下省明年又置¶
國史院修撰兼知院事紹聖復以國史院歸秘書省(題/名)¶
中興節秘書省復建史館以修神宗哲宗兩朝實錄紹¶
興五年又移史館於省之側别為一所以増重其事至¶
九年修徽宗實錄乃即史館開實錄院明年以未修正¶
<pb:KR3k0025_WYG_029-34a>¶
史詔罷史館併為實錄院而著作局唯修纂日歴(中興/㑹要)¶
吳育直史館文司雅甚　擢自先帝列職史筵(曲阜黄/庭堅制)¶
　　　提舉國史¶
本朝乾興元年命監修國史馮拯專切提舉監修天聖¶
五年宰臣王曾提舉監修真宗實錄修兩朝史時王旦¶
未領監修故特受詔(㑹/要)監修國史國朝舊以宰相為之¶
修日歴也故常帶他銜若修先朝正史則别置編修院¶
宰相為提舉(四朝/志)紹興二十九年詔國史院宰臣提舉¶
<pb:KR3k0025_WYG_029-34b>¶
(中興/㑹要)乾道元年詔參政虞允文兼權提舉修三朝國史¶
中興以來參政兼提舉始此(理孝/㑹要)¶
　　　監修國史¶
史劉知幾陳五不可(唐本傳詳見/史館總類)¶
傳記北齊詔魏收撰史又詔平原王髙隆之總監之書¶
名而已(分/紀)唐太宗以宰相監修國史及以他官兼領¶
唐制宰相四人内一人帶監修國史職(職/畧)太宗以梁陳¶
齊周隋並未有書乃命學士分修使秘書監魏徴總知¶
<pb:KR3k0025_WYG_029-35a>¶
其務凡有賛論徴多預焉(史/通)龍朔中許敬宗以太子少¶
師增前作唐史成百卷總統史任(類/要)¶
集舉而則書用存有法書而不法是謂空言蓋褒貶之¶
重權也自非經術文雅進修徳業出忠入孝匡俗佐時¶
為朕寳臣有邦良輔者孰可綜覈班紀發揮蒼籀(蘇頲/行張)¶
(説等監/修制)掌邦國之事明懲勸之道是以政駿𢎞簡茂先¶
博物爰自重臣式膺兼領(宋璟蘇頲/修國史制)監綜史氏潤色大¶
猷(李固/制)史閣要重近代以來率命相臣總統其務(令狐/綯制)¶
<pb:KR3k0025_WYG_029-35b>¶
主張懲勸總領典墳必使書法彌精動契春秋之㫖(鄭/明)¶
(制/)兼刋綜之榮(蕭鄴/制)踐黄樞之峻級總青簡之刋修(丁/摶)¶
(制/)¶
本朝史館有監修皆宰相兼領開寳中薛居正以參政¶
監修自後參政亦有管勾修國史者不嘗置(麟臺/故事)至道¶
三年修太宗實錄宰臣吕端雖帶監修國史而不預焉¶
其後重修太祖實錄遂詔吕端與錢若水等同修端罷¶
相李沆繼成焉景徳二年畢士安卒遂命參政王旦權¶
<pb:KR3k0025_WYG_029-36a>¶
領史館事實為監修國史之職慶厯三年吕夷簡罷相¶
帶監修國史優延老臣也(㑹/要)監修國史自元豐王珪後¶
宰輔皆不入衘中興之六年命吕頥浩兼提舉修國史¶
當時國史但指日歴頥浩引元祐故事并及正史自是¶
首相即兼監修紹興二十六年沈該万俟卨並為左右¶
僕射始分監修提舉為二至今因之(題/名)¶
　　　國史修撰¶
史吳兢才堪論撰詔直史館修國史　蔣乂外祖吳兢¶
<pb:KR3k0025_WYG_029-36b>¶
位史官乂幼從外家學得其書該綜羣籍有史才　李¶
翺轉史館修撰以史官紀事不實奏曰臣得秉筆以記¶
注為職夫勸善懲惡正言直筆史官之任今善惡皆取¶
行狀諡議蓋行狀多虛美今請但指事實直載事功(唐/書)¶
(本/傳)¶
傳記唐初令狐徳棻請修近代史遂命修撰名始於此¶
(職/畧)貞觀以宰相涖修撰天寳後他官兼史職者曰史館¶
修撰初入為直館大中廢直館二員增修撰四人分掌¶
<pb:KR3k0025_WYG_029-37a>¶
四季(分/紀)馬融三入東觀漢代稱榮張華再典史官晉朝¶
推美(史/通)牛亨問彤管何也答曰史官載事用彤管以記¶
事(古今/注)貞元十一年史館修撰張薦為左諫議大夫修¶
撰如故裴延齡言於上曰諫議大夫論朝廷得失之官¶
史臣修撰書朝廷得失之事則領史職者不宜為諫議¶
遷秘書少監　太和六年以王彦威楊漢公蘇滌裴休¶
並充史館修撰故事史官不過三員兩員至是四人並¶
命時論深以為非　晉天福六年詔曰眷言筆削宜屬¶
<pb:KR3k0025_WYG_029-37b>¶
英髦(續通/典)¶
集可使執簡列為史官記事書法必無所拘　立詞措¶
意有班馬之風(白集韓/愈制)竄定闕文裁成義類此仲尼春¶
秋之職業也其可上下心手於愛惡是非乎(元㣲之行/獨孤朗制)¶
臣適執筆隷太史(魏博先/廟碑)凡史氏褒貶大法春秋已備¶
之矣後之作者在據事迹實錄實錄則善惡自見矣然¶
此非淺陋偷惰者所能就況褒貶邪夫為史者不有人¶
禍則有天刑豈可不畏懼而輕為之哉(韓/文)逺取南朝貴¶
<pb:KR3k0025_WYG_029-38a>¶
公子重修東觀帝王書當時載筆窺金匱暇日登樓到¶
石渠(劉禹/錫)¶
本朝史館有修撰以他官兼領取最上一員判館事¶
大中祥符後領修撰者湏兩省五品以上方掌修撰¶
元豐官制行國史隷秘書省元祐中就門下省置局號¶
國史院紹聖初復還秘書省舊有修撰官改為修國史¶
(四朝/志)紹興初實錄國史皆寓史館後罷史館遇修實錄¶
即置實錄院遇修國史即置國史院二十八年置院修¶
<pb:KR3k0025_WYG_029-38b>¶
神宗哲宗徽宗正史修史一人同修史二人編修官二¶
人(中興/㑹要)太宗言楊徽之操履無玷州縣非其所長置之¶
館殿正得其宜　太宗曰史才甚難在乎善惡必書務¶
摭實而去愛憎斯為良史　蘇頌以為五朝正國史二¶
聖編年出宋敏求父子手筆亦儒者盛事(職/畧)淳化元年¶
以梁周翰為史館修撰從翰林學士朱白等薦其有良¶
史之才屬刋集於國典(楊億/表)討論一代之善惡而撰次¶
之(荆公行/范鎮制)¶
<pb:KR3k0025_WYG_029-39a>¶
　　　國史檢討官¶
本朝淳化二年以郭延澤董元亨並為史館檢討至和¶
二年詔今後檢討更不得舉職館試(分/紀)嘉祐八年兼修¶
國史韓琦奏史記日厯未修者積十餘年今將修先朝¶
實錄而日厯未備檢討闕官請以直秘閤吕夏卿秘閤¶
校理韓維兼職詔夏卿維並兼史館檢討(㑹/要)¶
　　　提舉實錄院¶
史吳兢與劉子𤣥撰定武后實錄叙張昌宗誘張説誣¶
<pb:KR3k0025_WYG_029-39b>¶
魏元忠事頗言説已然可頼宋璟等激勵苦切故轉禍¶
為忠後説讀之知兢所為屢以情祈改辭曰狥公之情¶
何名實錄卒不改世謂之董狐(唐吳/兢傳)¶
傳記于休烈奏國史實錄聖朝大典(續通/典)¶
本朝治平元年以宰臣韓琦提舉修仁宗實錄熈寜元¶
年以宰臣曽公亮提舉修英宗實錄(㑹/要)紹興九年修三¶
朝實錄以宰臣一員提舉十二年詔史館提舉諸司承¶
受等官吏並一切歸實錄院(中興/㑹要)¶
<pb:KR3k0025_WYG_029-40a>¶
　　　修玉牒官¶
傳記掌修皇帝玉牒凡編年以紀帝系而載其厯數及¶
朝廷政令之因革者為玉牒唐本宗正之職開成後始¶
别置官(續㑹/要)¶
集生必輝華名於玉牒(文/選)¶
本朝祥符六年始設局置官詔以皇宋玉牒為名八年¶
建玉牒殿于新寺景祐元年詔以編修院㕔西閤子充¶
修纂玉牒之所熈寜三年玉牒於三牒院置局後徙編¶
<pb:KR3k0025_WYG_029-40b>¶
修院皇帝玉牒十年一進修玉牒官並以學士典領元¶
豐行官制分隷宗正寺官(會/要)紹興十二年宰臣一人提¶
舉修玉牒官一人以侍從官兼二十九年詔玉牒所入¶
宗正寺更不置修玉牒官檢討官以本寺少卿及丞同¶
領編修事尋詔玉牒所宰臣提舉依舊修書官一員同¶
宗正卿丞修纂更不置檢討官(中興/㑹要)三十二年詔尚書¶
左僕射陳康伯提舉編修玉牒後或以參政僉書兼權¶
提舉(題/名)凡玉牒書以銷金花白羅紙金軸銷金紅羅褾¶
<pb:KR3k0025_WYG_029-41a>¶
帶復黑漆金飾匣紅錦裹金鎖鑰(㑹/要)¶
　　　修日厯官¶
傳記唐貞元初韋執誼奏修撰私家紀錄非是望令各¶
撰日厯月終館中詳定從之此日厯所從起也(續通/典)¶
本朝舊修日厯以時政記起居注㑹集修撰為一代之¶
典舊於門下省置編修院元豐四年廢歸史館官制行¶
屬秘書省國史案六年詔秘書省長貳毋得預著作修¶
纂日厯八年詔吏部郎中曽肇禮部郎中林希亷著作¶
<pb:KR3k0025_WYG_029-41b>¶
職事官兼職自此始元祐五年移國史案置局専掌國¶
史實錄編修日厯以國史院為名隷門下省紹聖二年¶
詔日厯還秘書省(四朝/志)紹興元年以修日厯所為名又¶
詔秘書長貳通行修纂三年詔日厯所以修國史日厯¶
所為名四年詔以史館為名十年秦檜請下有司討論¶
史館建併之弊禮部看於元豐舊制併歸秘書省國史¶
案以著作郎佐郎修纂日厯(中興/㑹要)¶
　　　修㑹要官¶
<pb:KR3k0025_WYG_029-42a>¶
傳記唐徳宗貞元間蘇冕始為唐㑹要四十卷武宗時¶
崔鉉又續四十卷(㑹要/序)¶
本朝建隆初王溥取宣宗以後故事并蘇崔所錄共為¶
一百卷本朝㑹要自建隆止慶厯四年成一百五十卷¶
(章徳象王/宋編修)王珪續以慶厯止熈寜十年通舊増减成三¶
百卷(國朝㑹/要序)乾道四年詔尚書左僕射陳俊卿兼提舉¶
編修國朝㑹要五年汪大猷等言蔡攸所修㑹要自元¶
豐至政和止修得帝系后妃吉禮三門攸所修吉禮妄¶
<pb:KR3k0025_WYG_029-42b>¶
有删改以迎時好乞令本省再加删定今來續修㫁自¶
神宗以續修國朝㑹要為名從之六年中書門下省言¶
國朝㑹要已修至靖康詔令自建炎元年接續至乾道¶
五年九年秘書少監陳騤言編類建炎以後㑹要至紹¶
興三十二年六月十一日成書以中興㑹要為名從之¶
(孝宗/㑹要)¶
　　　提舉修勅令¶
史杜周為廷尉客有謂周曰君為天下決平不循三尺¶
<pb:KR3k0025_WYG_029-43a>¶
法周曰三尺安出或前主所是著為律後主所是疏為¶
令當時為是何古之法乎(漢本/傳)¶
傳記牙章竹簡之中因於法史(類/要)¶
集金科玉條(劇秦/美新)¶
本朝天聖慶厯嘉祐熈寜編叙及元符勅令格式各差¶
宰提舉詳定官以侍從天法通法令者充政和元年差¶
左僕射何執中提舉重修勅令執中上章力辭於是以¶
兼領為名同提舉為同兼領(續㑹/要)紹興中改為詳定一¶
<pb:KR3k0025_WYG_029-43b>¶
司勅令所自建炎四年以前著為紹興新法以後續降¶
幾二萬餘前後牴牾乾道詳定一司勅令繫衘詳定官¶
以兼詳定一司勅令繫(孝宗比後淳㑹要上淳各熈慶/元嘉奏及今有頒降勅令格式)¶
　　　删定官¶
本朝舊無常員大觀三年詔六曹删定官併入詳定一¶
司勅令所為一局(四朝/志)後省紹興十二年復置删定官¶
依舊以勅令所為名後省乾道六年復置勅令所汪大¶
猷申諸正差删定官淳熈十五年並省紹熈二年復置¶
<pb:KR3k0025_WYG_029-44a>¶
局差删修(闕/)¶
　¶
　¶
　　　　　　　　　　　　　　　　良因省去訐¶
捕之條百餘其持法近厚如此似以母老有以慰之乃¶
獨賜公三品服(實/錄)删定官鄭剛中引對顧下詔不得以¶
虛名文具欺罔朝廷翼日進呈上曰朕得珠玉珍玩不¶
足為寳但冀得十數人物乃為寳也令學士降詔出榜¶
<pb:KR3k0025_WYG_029-44b>¶
朝堂以剛中為左宣教郎充樞宻院編修官(中興係/年錄)金¶
安節入對上三事曰人才當長養成就奏行旬日以為¶
司農丞(同/上)李公麟以陸佃薦為删定官博學好古多識¶
竒字(同/上)¶
　　　史館校勘¶
史省内本統經史及太史歴象之職後並為列曹惟主¶
寫書校勘而已是門可設羅(兩京/新紀)¶
集儒家無外事招客勘青編筆墨東西置朱黄次第研¶
<pb:KR3k0025_WYG_029-45a>¶
　頻憂傷㸃竄竊恐誤流傳改易文辭正増加字數全¶
端坐窮今古披襟見聖賢得興忘昏曉題名記嵗年棲¶
毫思確論廢卷為忘篇魯魚皆删定誰人敢閧然(孫僅/詩)¶
游霧千金字飛雲五色箋銅門初下辟石館始沈研(楊/烱)¶
(和鄭校/讐詩)¶
本朝歐陽修以文章冠天下景祐初召試為館閣校勘¶
(東都/事畧)范鎮舉進士禮部第一釋褐用參知政事薦召試¶
學士院除館閣校勘(同/上)余自荆州還湖隂東至黄州二¶
<pb:KR3k0025_WYG_029-45b>¶
十里扁舟遡浪來迎者故人談獻可是也握手問無恙¶
命酒相勞遊赤壁泊黄岡望武昌西山獻可又出所作¶
史警十餘篇相示純正剴切得古人議論所未到余三¶
嘆擊節乃因書以冠諸篇首(張于湖/史警序)¶
　　　太史令¶
史秦有太史官漢復置司馬談與子遷相繼為太史令¶
事武帝(職/官)¶
傳記自古太史之職重以著述為宗而兼掌歴象日月¶
<pb:KR3k0025_WYG_029-46a>¶
隂陽氣數司馬遷既没後之續史記者褚先生劉向馮¶
商揚雄之徒並以别職來知史務于是太史之署非復¶
記言之司故張衡單颺王立髙堂隆等其當官見稱惟¶
知占候而已(六/典)晉太史令第七品宋齊梁陳同隋秘書¶
省太史曹置令二人煬帝改曹為監唐因之武徳改為¶
太史局肅宗改為司天臺(六/典)¶
集秦地立春傳太史漢宫題柱憶仙郎(李白/詩)玉律調元¶
璿璣授厯思舉日官之職用知天道之𤣥(廣平/集)日月星¶
<pb:KR3k0025_WYG_029-46b>¶
辰乾象不忒　分至啓閉嵗功有成　掌日之官司天¶
之吏　書雲之史窺管之官　當同文之朝思禀正朔¶
奉太史之職宜察天時(俱六/帖)¶
本朝司天監或以他官兼判又有同判之名掌察天文¶
祥異鐘鼓刻漏稽定厯數供諸壇祭祀元豐官制行改¶
為太史局有令有判局有同判局選五官正以上業優¶
考深者二人為判及同判政和因仍無所改其别局有¶
天文院鐘鼓院測驗渾儀刻漏所印厯所皆主占驗厯¶
<pb:KR3k0025_WYG_029-47a>¶
法(續㑹/要)¶
　　　太史正¶
本朝司天監無正元豐官制行太史局置正太史令總¶
一局之事而正與丞為之貳(職/源)¶
　　　五官正¶
史唐乾元三年置春官夏官中官秋官冬官正各一人掌¶
司四時各司其方之變異(唐/志)¶
本朝設五官正至道中詔五官正磨勘至殿中丞止以¶
<pb:KR3k0025_WYG_029-47b>¶
後只加檢校官元豐無所改(續㑹/要)¶
　　　太史丞¶
傳記漢太史有丞一人秩二百石魏晉宋齊皆同(六/典)隋¶
置二人煬帝减一人唐初不置貞觀改渾儀監始置丞¶
二人長安省景龍復置(六/典)¶
本朝司天監有丞元豐官制行置太史局丞(續㑹/要)¶
　　　太史局直長¶
本朝司天監無直長元豐改太史局有直長自直長至¶
<pb:KR3k0025_WYG_029-48a>¶
今十年一遷元祐官品直長從八品(續㑹/要)¶
　　　靈臺郎¶
傳記後漢太史下别有靈臺丞掌靈臺掌候日月星辰¶
魏太史有靈臺丞主候望郎隋有天文博士唐初因之¶
長安二年改為靈臺郎乾道元年改五官之名(六/典)¶
本朝司天監有靈臺郎慶厯詔十年一遷(續㑹/要)¶
　　　保章正¶
傳記周禮有保章氏秦漢以來無其職後周春官府有¶
<pb:KR3k0025_WYG_029-48b>¶
保章上士中士至隋置厯博唐長安四年改厯博士為¶
保章掌教厯生乾元元年加五官之名(六/典)¶
本朝司天監有保章正慶厯詔十年一遷元豐改制掌¶
厯法及測景分至表凖五年一遷官(㑹/要)¶
　　　挈壺正¶
傳記周制夏官挈壺氏下士六人秋官司寤氏春官雞¶
人凡三職咸掌其事自漢以來太史掌之唐長安四年¶
始置挈壺正掌知刻漏孔壺為漏浮箭為刻以考中星¶
<pb:KR3k0025_WYG_029-49a>¶
昏明之候乾元元年加五官之名(六/典)¶
本朝司天監有挈壺正元豐改太史局官惟挈壺正如¶
故太史局官五年一遷十年一遷試中而遷者惟挈壺¶
正無遷者(續㑹/要)¶
　　　翰林醫官¶
經若藥弗瞑眩厥疾不瘳(書/)無妄之藥不可試也(易/)醫¶
師掌醫之政令聚毒藥以共醫事凡邦之有疾病者疕¶
瘍者造焉則使醫分而治之嵗終則稽其醫事以制其¶
<pb:KR3k0025_WYG_029-49b>¶
食十全為上十失一次之十失二次之十失三次之十¶
失四為下食醫掌和王之六食六飲六膳百羞百醬八¶
珍之齊(周/禮)¶
集動不肆勤靜不宴逸有疾歸天醫無能恤太上防疾¶
其次萌芽腠理不蠲骨髓奈何(崔寔/箴)¶
　¶
　¶
　記纂淵海卷二十九¶
