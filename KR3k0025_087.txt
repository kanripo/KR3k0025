# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:35.310921
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷八十七
<pb:KR3k0025_WYG_087-1a>¶
欽定四庫全書¶
　記纂淵海卷八十七　　　宋　潘自牧　撰¶
　　伎術部¶
　　　醫¶
經聚毒藥以共醫事(周/禮)四時皆有癘疾春時有痟首疾¶
夏時有痒疥疾秋時有瘧寒疾冬時有𠻳上氣疾以五¶
味五糓五藥養其病以五氣五聲五色眡其死生兩之¶
以九竅之變參之以九藏之動(疾/醫)凡療瘍以五毒攻之¶
<pb:KR3k0025_WYG_087-1b>¶
以五氣飬之以五藥療之以五味節之(瘍/醫)凡藥以酸飬¶
骨以辛飬筋以鹹飬脉以苦飬氣以甘飬肉以滑飬竅¶
(同/上)醫不三世不服其藥(記/)晉侯有疾(晉景/公)求醫于秦秦¶
伯使醫緩為之未至公夢疾為二豎子曰彼良醫也其¶
一曰居膏之下肓之上若我何醫至曰疾不可為也在¶
膏之下肓之上攻之不可達之不及藥不可為也(左/傳)晉¶
侯有疾(晉平/公也)求醫于秦秦伯使醫和視之和至疾不可¶
為也是為近女室疾如蠱非鬼非食惑以喪志又曰天¶
<pb:KR3k0025_WYG_087-2a>¶
有六氣陰陽風雨晦明也陰淫寒疾陽淫熱疾風淫末¶
疾雨淫腹疾晦淫惑疾明淫心疾女陽物而晦時淫則¶
生内熱蠱惑之疾今君不節不時能無及此乎　三折¶
肱知為良醫(同/上)¶
子魯公扈趙齊嬰二人有疾扁鵲謂公扈曰汝志強而¶
氣弱齊嬰志弱而氣強共換汝之心則均於善矣扁鵲¶
遂飲二人毒酒剖胷探心易而置之投以神藥既寤如¶
初(列/子)秦王有病召醫破癰潰痤者得車一乗䑛痔者得¶
<pb:KR3k0025_WYG_087-2b>¶
車五乗所治愈下得車愈多(莊/子)魏文侯問扁鵲曰子兄¶
弟三人孰最善對曰長兄視色故名不出家仲兄視豪¶
毛故名不出門鵲鍼人血脉投人毒藥故名聞諸侯(鶡/冠)¶
(子/)子謂北山黄公善醫先寢食而後醫藥(文中/子)¶
史扁鵲見齊桓侯曰君有疾在腠理後五日復見曰君¶
有疾在血脉後五日復見曰君有疾在腸胃後五日望¶
見桓侯退走曰疾居腠理湯熨之所及也在血脉鍼石¶
之所及也在膓胃酒醪之所及也其在骨髓雖司命無¶
<pb:KR3k0025_WYG_087-3a>¶
柰之何後五日桓侯遂死(史/記)疾有六不治驕恣不論於¶
理一也輕身重財二也衣食不能適三也陰陽并藏氣¶
不定四也形羸不能服藥五也信巫不信醫六也扁鵲¶
過邯鄲聞貴婦人即為帶下醫過雒陽聞周人愛老人¶
即為耳目痺醫入咸陽聞秦人愛小兒即為小兒醫¶
虢太子死扁鵲曰尚可活也臣聞上古有俞跗療病不¶
以湯液乃割皮觧肌煎洗腸胃潄滌五臟　桑君遇扁¶
鵲竒之乃呼扁鵲出懐中藥與之飲以上池之水三十¶
<pb:KR3k0025_WYG_087-3b>¶
日當知物矣扁鵲飲藥三十日從此視盡見五臟癥結¶
特以診脉為名耳　扁鵲曰越人非能生死人也特當¶
生者能使之起耳(同上扁鵲姓/秦名越人)太古有岐伯俞跗中古¶
扁鵲秦和盖論病以及國原診以知政漢興有倉公(漢/志)¶
髙祖疾甚吕后迎良醫醫入見上嫚罵之曰命乃在天¶
雖扁鵲何益遂不使治疾(夲/紀)華佗精方藥其療疾合湯¶
不過數種當灸不過一兩處當針不過一兩度針藥所¶
不能及者便用其麻沸散須臾醉死無所知因破腹取¶
<pb:KR3k0025_WYG_087-4a>¶
病若在腸中便斷腸湔洗縫腹膏摩一月之間即平復¶
矣(魏/志)陳登得病佗曰胃中有蠱欲成内疽食腥物所致¶
作湯二升腹吐蠱三升赤頭皆動半身猶是生魚膾¶
曹操苦頭風累書呼之不至操怒殺之佗臨死出書一¶
卷與獄吏曰此可以活人吏畏法不敢受佗索火焚之¶
(同/上)雲長為流矢貫臂每陰雨嘗痛醫曰當破臂刮骨去¶
毒乃可除之也(蜀/志)秦王苻生夜食&KR0037;多旦而有疾召太¶
醫令程延使診之延曰陛下無他疾食&KR0037;多矣生怒曰¶
<pb:KR3k0025_WYG_087-4b>¶
汝非聖人安知吾食&KR0037;遂斬之(通/鑑)徐熈隠於秦望山有¶
道士留一瓠&KR1383;與之熙開之乃扁鵲鏡經一卷因精心¶
學之遂名震海内生子秋夫彌工其術夜有鬼言患腰¶
痛死雖為鬼痛難忍秋夫為芻人按孔穴針之明日見¶
一人謝恩忽然不見(南/史)王勃嘗謂人子不可不知醫時¶
長安曹元有秘術從之㳺盡得其要(唐/書)甄權善醫或勸¶
其著書答曰醫特意耳思慮精則得之脉之妙處不得¶
虛著方劑終無益於世此吾所以不著書也(同/上)¶
<pb:KR3k0025_WYG_087-5a>¶
傳記巫彭初作醫(說/文)神農使岐伯嘗草木典醫療病今¶
經方本草之書咸出焉(帝王/世紀)晉平公疾醫和視之趙子¶
文曰醫及國家乎對曰上醫醫國其次醫人固醫官也¶
(國/語)扁鵲見秦武王示之病扁鵲請除左右曰君之病在¶
耳之前目之下除之未必已也將使耳不聰目不明扁¶
鵲怒而投石曰君與知之者謀之而與不知者敗之(戰/國)¶
(䇿/)殷中軍妙觧經脉有常所給使叩頭云母年垂百嵗¶
抱疾求久活感其至性為診脉處方始服一劑湯便愈¶
<pb:KR3k0025_WYG_087-5b>¶
(世/說)長安有人家於西市賣飲子不過數味亦不嫺方脉¶
千種之疾入口而愈田令孜有疾國師束手有白田曰¶
西市飲子何不一試遂遣僕取之僕回馬蹶而覆之遂¶
詣染坊丐得池脚一缾子以給其主服之立愈田償藥¶
價甚厚此葢福醫也(玉堂/閒話)¶
集九折臂而成醫(楚辭/九章)岐黄彭扁振揚輔導㤙流含氣¶
(本/草)宋清者長安都藥市人也居善藥有自山澤求者必¶
歸宋清氏清優主之長安醫工得清藥輔其方輒易售¶
<pb:KR3k0025_WYG_087-6a>¶
咸譽清疾病疕瘍者亦皆樂就清求藥兾速已清皆樂¶
然響應雖不持錢者皆與善藥積劵如山未嘗詣取直¶
或不識遥與劵清不為辭嵗終度不能報輒焚劵終不¶
復言(桞/文)善醫者不視人之瘠肥而察其脉之病否而已¶
脉不病雖瘠不害脉病而肥者死也(韓/文)¶
本朝士大夫多秘所患以驗醫能否使索病於冥漠之¶
中吾平生求醫必盡告以所患然後診之故雖中醫治¶
吾疾常愈吾求疾愈而已豈以困醫為事哉(東坡仇/池記)去¶
<pb:KR3k0025_WYG_087-6b>¶
嵗在都下見一醫工頗藝而窮謂僕曰人所以服藥端¶
為病耳若欲以適口則莫若芻豢何以藥為今孫氏劉¶
氏皆以藥顯然孫氏蘄於治病而不擇甘苦劉氏專務¶
適口而劉氏冨倍孫氏此何理也(東坡/書)虛實在其脉靜¶
躁在其形榮楛在其色夀夭在其情茍能閱千人望見¶
知死生　鍼頭如麥芒氣出如車軸關闕脉絡中性命¶
寄毛粟而况清淨眼内景寒天燭琉璃貯沆瀣輕脆不¶
任觸而子於其間來徃施鋒鏃笑談紛自若觀者頸為¶
<pb:KR3k0025_WYG_087-7a>¶
縮運針如運斤去翳如拆屋常言子善幻他技雜符祝¶
子言吾有道此理君未矚(東坡/詩)¶
　　　巫¶
經用史巫紛若(易/)司巫掌羣巫之政令(記/)大旱公欲焚¶
巫尫(左傳詳/見旱類)晉侯夢大厲被髪及地曰殺余孫不義公¶
覺召桑田巫巫言如夢　荀偃夢與厲公訟不勝公以¶
戈擊之首隊於前奉之以走見梗陽之巫臯他日見諸¶
道與之言同(同/上)¶
<pb:KR3k0025_WYG_087-7b>¶
子有神巫自齊來䖏於鄭命曰季咸知人死生存亡禍¶
福例(詳見相/術類)¶
史西門豹為鄴令民有言苦為河伯娶婦者豹乃投巫¶
嫗於河(史/記)在男曰覡在女曰巫(漢/志)武帝末衛后寵衰江¶
充用事充與太子及衛氏有隙先於太子宫埋桐人乃¶
白於上曰太子宫有蠱氣上使充治之果掘得所埋桐¶
人(漢/書)東甌王敬鬼命粤巫立粤祝祠而以雞卜上信之¶
粤祠雞卜自此始(郊祠/志)第五倫為㑹稽太守俗多滛祠¶
<pb:KR3k0025_WYG_087-8a>¶
倫曉告百姓巫祝有依托鬼神詐怖愚民皆按論之(後/漢)¶
徐登本女子化為丈夫善為巫術趙炳能為越方二人¶
遇於烏陽溪水之上曰可各試所能登乃禁溪水使不¶
流炳復禁樹即生荑二人相眎而笑(同/上)陳子昻上言巫¶
鬼熒惑於人者禁之(唐/書)王嶼為祠祭使有所禳祓大抵¶
類巫覡(同/上)¶
傳記大荒中有靈山巫咸巫即巫眠巫彭巫姑巫貞巫¶
禮巫搥巫謝巫羅十人從此升降百藥爰在(山海/經)疾則¶
<pb:KR3k0025_WYG_087-8b>¶
藥巫酌則曰疾藥巫酌禍可轉也(太/𤣥)楚人名巫為靈子¶
(楚辭/註)¶
集帝告巫陽曰有人在下我欲輔之䰟魄離散女筮予¶
之(楚/辭)詛師毒口牙舌作霹靂聲符師㺯刀筆丹墨交揮¶
横(韓/集)雞骨占年拜水神(桞/集)¶
本朝雷州民康財妻為蠻巫林公榮用雞肉桃生值商¶
人楊一者善醫療與藥服之吐積肉一塊剖開筋膜中¶
有生肉存已成雞形(容齋/随筆)襄陽鄧城縣有巫師能用妖¶
<pb:KR3k0025_WYG_087-9a>¶
術詣一冨室求錢不與遂買酒一升盛以小缶取糞汚¶
攪雜攜徃林麓禹歩誦呪瘞之地乃去俄酒家列甕盡¶
作糞臭有道士曰吾有術能療即焚香作法半日許臭¶
止(同/上)何人聚衆稱道人遮道賣符色怒嗔宜蠶使汝繭¶
如甕宜畜使汝羊如&KR0874;路人未必信此語強為買服禳¶
新春道人得錢徑沽酒醉倒自謂吾符神(東/坡)¶
　　　卜¶
經初筮告再三凟凟則不告　以卜筮者象其占　蓍¶
<pb:KR3k0025_WYG_087-9b>¶
之徳圎而神　幽贊於神明而生蓍(並/易)卜不習吉(書大/禹謨)¶
七稽疑擇建立卜筮人乃命卜筮曰雨曰霽曰蒙曰繹¶
曰克曰貞曰悔凡七卜五占用二衍忒立時人作卜筮¶
三人占則從二人之言(洪/範)龜筮共違于人用静吉用作¶
凶(同/上)寧王遺我大寳龜紹天明即命(大/誥)乃卜三龜一習¶
吉(金/縢)爾卜爾筮體無咎言(詩氓/篇)卜云其吉終焉允臧(定/之)¶
(方/中)卜筮偕止(杕/杜)我龜既厭不我告猶(小/旻)爰始爰謀爰契¶
我龜(緜/篇)卜師掌開龜之四兆一曰方兆二曰功兆三曰¶
<pb:KR3k0025_WYG_087-10a>¶
義兆四曰弓兆(周/禮)龜為卜筴為筮卜筮者先聖王之所¶
以使人信時日敬鬼神畏法令也所以使民决嫌疑定¶
猶豫也(記曲/禮)卜筮不過三卜筮不相襲(同/上)孟冬命太史¶
釁龜筮占兆審卦吉凶(月/令)易抱龜南靣天子卷冕北靣¶
雖有明智之心必進斷其志焉(祭/義)天子無筮諸侯有守¶
筮天子道以筮諸侯非其國不以筮(表/記)卜以决疑不疑¶
何卜(左/傳)筮短龜長不如從長二國之守龜何事不卜¶
楚靈王卜曰余尚得天下不吉投龜訽天而呼曰是區¶
<pb:KR3k0025_WYG_087-10b>¶
區者而不余畀余必自取之(同/上)¶
子宋元君夢人窺阿門曰予為清正使河伯之所漁者¶
余且得予元君覺使人占之曰此神龜也今余且獻龜¶
龜至君再欲殺之再欲活之心疑卜之曰殺龜以卜吉¶
遂刳龜七十二鑚而無遺筴(莊/子)汾陰侯生善筮先人事¶
而後說卦(文中/子)¶
史宋忠賈誼同遊於卜肆司馬季主閒坐宋忠賈誼曰¶
先生何居之卑何行之汗司馬季主捧腹大笑曰大夫¶
<pb:KR3k0025_WYG_087-11a>¶
何言之陋也二君曰世皆言曰夫卜者多言誇嚴以得¶
人情虛髙人禄位以恱人志擅言禍災以傷人心矯言鬼¶
神以盡人財厚求拜謝以私於己此吾之所恥也司馬¶
季主曰今夫卜者必法天地象四時順於仁義分䇿定¶
卦旋式正棊然後言天地之利害事之成敗卜筮有何¶
負哉(史日/者傳)三王不同龜四時各異卜(同/上)蓍百莖共一根¶
其下必有神龜守之其上常有青雲覆之蓍長八尺即¶
難得也滿六十莖已上長滿六尺者即可用矣(龜筴/傳)¶
<pb:KR3k0025_WYG_087-11b>¶
盎家多怪廼之棓生所問占還刺客遮殺盎(漢/書)嚴君平¶
卜筮於成都市有邪惡非正之問則依蓍龜為言利害¶
與人子言依於孝與人弟言依於順與人臣言依於忠¶
裁日閱數人得百錢足自飬則閉肆下簾而講老子(漢/書)¶
雲長既敗孫權使虞翻筮之遇節之臨翻曰不出二日¶
必當斷頭果如翻言權曰卿不及伏羲可與東方朔為比¶
矣(吴/志)郭公精於卜筮郭璞從之受業公以青嚢中書九¶
卷與之由是遂洞五行天文卜筮之術雖京房管輅不¶
<pb:KR3k0025_WYG_087-12a>¶
能過也(晉/書)王微工陰陽數術之事文帝賜以名蓍(南/史)有¶
人父為刺史得書云疾是人筮之遇泰筮者曰吉趙輔¶
和曰泰乾下坤上則父入去天豈得言吉果凶同時有¶
人父疾託輔和筮遇乾之晉慰諭令去後告人云乾之¶
遊魂乾為天為父父變為魂而升於天能無死乎亦如¶
其言(北/史)魏孝武即位使吳遵世筮遇否之萃曰先否後¶
喜遵世曰剛决柔則春末夏初也又筮遇明夷之賁曰¶
初登于天後入于地若能謹始謹終不失法度無憂入¶
<pb:KR3k0025_WYG_087-12b>¶
地矣　齊文襄遊東山有雲起恐雨使筮遇剝李業興¶
云艮為山山出雲故知有雨遵世曰坤為地土制水故¶
知無雨湏臾雲散二人各受賞罰(同/上)中宗將祀南郊𤣥¶
宗求朝京師將行使術士韓禮筮之蓍一莖孑然獨立¶
禮驚曰蓍立其瑞非常也(唐/書)巫咸作筮(世/本)古司怪主卜¶
(春秋元/命□)庖犧氏作始有筮(古史/考)孔子使子貢徃外而未¶
來謂弟子占之遇鼎皆言無下足不來顔子曰無足者¶
乗舟而來賜至矣清朝子貢果乗舟至(衝波/傳)子路見孔¶
<pb:KR3k0025_WYG_087-13a>¶
子曰猪肩牛膞可以得兆何必蓍龜孔子曰蓍者事也¶
龜者舊也狐疑之事當問其舊也(北户/錄)嚴遵字君平富¶
人羅冲問何以不仕為具車馬衣糧遵曰柰何以不足¶
奉有餘冲曰吾有萬金汝無擔石乃云有餘不亦謬乎¶
遵曰不然吾前宿子家人定而役未息晝夜汲汲未嘗¶
有足今我以卜為業不下床而錢自至尚餘數百塵挨¶
厚寸不知所用此非我有餘而子不足耶冲大慚(髙士/傳)¶
晉隗炤善易臨終謂妻子曰後五年詔使龔負吾金以¶
<pb:KR3k0025_WYG_087-13b>¶
吾所書板告之後如其言使者惘然取蓍筮之卦成曰¶
妙哉隗生吾不負金賢夫自藏金以待太平知吾善易¶
書板寄意金五百斤盛以青甕埋在堂屋去壁一丈入¶
地九尺掘之果得金(廣/記)淳于智能易筮夏侯藻母病忽¶
有一狐當門向之嘷怖藻馳見智智曰君速歸在狐嘷¶
處拊心啼哭令家人驚怪畢出一人不出哭勿止藻如¶
其言母亦扶病出堂屋五間拉然而崩(同/上)京房卜易卦¶
以錢擲以甲子起卦　王廷湊微時嘗詣五明道士卜¶
<pb:KR3k0025_WYG_087-14a>¶
擲卦錢皆三舞(三水/小牘)竹下圍棋卜(見八/月類)嶺表占卜甚多¶
䑕米卜箸卜牛卜骨卜田螺卜雞印卜篾竹卜俗尚鬼¶
故也(畨禺/雜記)洪州何婆善琵琶卜浮休子與郭司法質之¶
問其品秩何婆乃調絃柱和聲曰大夫富貴今年得一¶
品明年得二品後年得三品郭大罵而起(僉/載)¶
集索瓊茅以筳篿兮命靈氛為余占之(楚/辭)詹尹乃端¶
䇿拂龜(云/云)詹尹釋䇿而謝曰夫尺有所短寸有所長物¶
有所不足龜策誠不能知事(同/上)今夫揲之以至刓灼之¶
<pb:KR3k0025_WYG_087-14b>¶
以殆盡徒與夫蚩蚩者問歉穰占熊虺起頌需食亡牛¶
䘮羊之間耳資其握粟以餬余口烏足為夫子道哉(劉/夢)¶
(得/集)¶
本朝張定公嘗謂予曰某舉進士時與冦莱公詣一卜¶
肆卜者曰二人皆宰相也既出逢張相(齊/賢)王相(隨/)復往¶
詣之卜者大驚曰一日之内而有四人宰相四人相顧一¶
笑而退因是卜者消聲卒窮餓以死而四人者其後皆為¶
宰相今予相又忘其姓名矣亦可哀也哉(范蜀公/蒙求)季札¶
<pb:KR3k0025_WYG_087-15a>¶
以樂卜趙孟以詩卜襄仲歸父以言卜子㳺子夏以威¶
儀卜沈尹氏以政卜孔成子以禮卜其應也如響無他¶
圗在精誠而已不精誠者不能自卜况吉凶他人乎(陸/龜)¶
(䝉/)¶
　　　相術¶
傳楚司馬子良生子越椒子文曰熊虎之狀而豺狼之¶
聲弗殺必滅若敖氏矣(左/傳)王使内史叔服來㑹𦵏公孫¶
敖聞其能相人也見其二子焉叔服曰榖也食子難也¶
<pb:KR3k0025_WYG_087-15b>¶
收子榖也豐下必有後於魯國　叔向娶於申公巫臣¶
氏生伯石姑視之聞其聲曰是豺狼之聲也非是莫䘮¶
羊舌氏矣(同/上)¶
子古者有姑布子卿今之世梁有唐舉相人之形狀顔¶
色而知其吉凶妖祥世俗稱之古之人無有也學者不¶
道也昔者衛靈公有臣曰公孫吕身長七尺靣長三尺¶
眉廣三寸鼻目耳具而名動天下楚之孫叔敖突秃長¶
左軒較之下而以楚霸業公子髙微小短瘠行若將不¶
<pb:KR3k0025_WYG_087-16a>¶
勝其衣誅白公定楚國如反手耳且徐偃王之狀目可¶
瞻焉仲尼之狀面如䝉倛周公之狀身如斷菑臯陶之¶
狀色如削𤓰閎夭之狀面無完膚傅說之狀身如植鰭¶
伊尹之狀面無湏麋禹跳湯偏堯舜參眸子桀紂長巨¶
姣美筋力越勁然身死國亡為天下僇今世俗之亂君¶
鄊曲之儇子莫不美麗姚冶竒衣婦飾血氣態度擬於¶
女子婦人莫不願得以為夫處女莫不願得以為士然¶
而中君羞以為臣中父羞以為子中兄羞以為弟中人¶
<pb:KR3k0025_WYG_087-16b>¶
羞以為友俄則束乎有司戮乎大市莫不呼天啼哭若¶
傷其今而後悔其始(荀/子)有神巫曰季咸知人死生存亡¶
禍福夀夭期以嵗月旬日若神鄭人見之皆避而走列¶
子見之而心醉而歸以告壺丘子壺子曰嘗與俱來以¶
予示之明日與之見壺子出而曰子之先生死矣弗活¶
吾見怪焉見濕灰焉列子入告壺子曰是殆見吾杜徳¶
機也嘗又與來明日又與之見壺子出而曰幸矣子之¶
先生遇我也有瘳矣全然有生矣吾見杜權矣列子入¶
<pb:KR3k0025_WYG_087-17a>¶
告壺子曰是殆見吾善者機也嘗又與來明日又與之¶
見壷子出而曰子之先生坐不齋吾無得而相焉試齋¶
且將復相之列子入告壺子曰是殆見衝氣機也嘗又¶
與來明日又與之見壺子立未定自失而走(列/子)魏王問¶
子順曰馬回之為人梗梗亮直吾欲以為相可乎答曰¶
聞諸孫卿云其為人也長目而豕視者必體方而心圓¶
每以其法相人千百不失臣見回非不偉其體幹也然¶
甚疑其目(孔/叢)¶
<pb:KR3k0025_WYG_087-17b>¶
史范蠡遺大夫種書曰越王為人長頸鳥啄可與共患¶
難不可與共安樂(史/記)蔡澤從唐舉相舉曰先生曷鼻巨¶
肩魋顔蹙齃勝攣吾聞聖人不相殆先生乎澤曰富貴¶
吾所自有吾所不知者夀也舉曰從今以徃四十三嵗¶
澤謂其御者曰吾持梁齧肥躍馬疾驅懐黄金之印四¶
十三年矣(同/上)單父人吕公好相人見髙祖狀貌甚敬重¶
之曰君相貴不可言願季自愛臣有息女願為箕箒妾¶
即吕后也(前本/紀)黥布少時客相之曰當刑而王及壯坐¶
<pb:KR3k0025_WYG_087-18a>¶
法黥布欣然而笑曰人相我當刑而王幾是乎(本/傳)髙祖¶
立濞為吴王相之曰若有反相因拊其背曰漢後五十¶
年東南有亂豈若也然天下同姓一家謹毋反濞曰不¶
敢(本/傳)文帝使善相者相鄧通曰當貧餓死上曰能富通¶
者在我因賜蜀道銅山得自鑄錢景帝即位人有告通¶
盗出徼外鑄錢竟按驗沒入之寄死人家(夲/傳)許負相周¶
亞夫曰君後三嵗而侯侯八嵗為將相後九年而餓死¶
亞夫笑曰既已貴人何說餓死負指其口曰從理入口¶
<pb:KR3k0025_WYG_087-18b>¶
此餓死法也後下廷尉不食五日死(夲/傳)衛青少為平陽¶
侯家人有一鉗徒相青曰官至封侯青笑曰人奴之生¶
得無笞罵足矣安得封侯乎後為大將軍封長平侯(夲/傳)¶
韋賢有相工相之當至丞相賢有子四人又使相之至¶
第二子𤣥成曰亦當為丞相賢曰有長子在是安得之¶
賢後竟為相既死而長子有罪遂立𤣥成(夲/傳)班超行詣¶
相者相者曰生燕頷虎頭飛而食肉此萬里侯相也(後/夲)¶
(傳/)管輅曰吾額上無生骨眼中無守精鼻無梁柱脚無¶
<pb:KR3k0025_WYG_087-19a>¶
天根背無三甲腹無三壬此皆不夀之驗卒年四十八¶
(魏/志)鍾繇與族父瑜道遇相者曰此童有貴相然當厄於¶
水行未十里地橋堕水幾死瑜以相者言中益貴之(同/上)¶
潘滔相王敦曰蠭目已露豺聲未振若不噬人亦當為¶
人所噬(晉/書)王敬則母為女巫嘗為人曰敬則生時胞衣¶
紫色應得鳴鼓角人笑曰汝子得為人吹角可矣後果¶
為將有功(南/史)庾夐家富狀貌豐美頥頰開張人皆謂必¶
為方伯及魏克江陵卒餓死又禇羅靣甚尖危有從理¶
<pb:KR3k0025_WYG_087-19b>¶
入口竟保衣食而終　章昭逹少遇相者曰卿貌甚善¶
湏少虧則當富貴侯景之亂昭逹中流矢眇其一目後¶
為司空(同/上)唐太宗四嵗有書生見之曰龍鳯之姿天日¶
之表其年幾冠必能濟世安民(唐/書)王珪與房杜善母曰¶
兒必貴然未知所與逰者何如人試與偕來㑹𤣥齡等¶
過其家母窺大驚曰二客公輔才也汝貴不疑　帝在¶
九成宫令袁天罡視岑文本曰學堂瑩夷眉過目故文¶
章振天下肉不稱骨非壽兆也　袁天罡見張行成馬¶
<pb:KR3k0025_WYG_087-20a>¶
周曰馬君伏犀貫腦背若有負貴驗也近世君臣相遇¶
未有及公者然面澤赤而耳無根後骨不隆夀不長也¶
張晩得官終位宰相　李勣選將必資相竒龎福艾者¶
遣之曰薄命之人不足與成功名也　張憬藏相魏無¶
忠久不答無忠怒曰窮通有命何預君耶拂衣去憬藏¶
遽起曰君之相在怒時位必卿相也　張守珪為果毅¶
盧齊卿曰十年内當知節度果如其言時謂齊卿有人¶
倫之鍳　蕭嵩與陸象先為僚壻夏榮有相術謂象先¶
<pb:KR3k0025_WYG_087-20b>¶
曰陸郎十年内位極人臣然不及蕭郎一門盡貴　桞¶
渾十餘嵗有巫告曰兒相夭且賤為居僧可緩死諸父¶
欲從其言渾曰去聖教為異術不若速死後至宰相¶
李珏舉明經李綘曰日角珠庭明經碌碌非子所宜乃¶
更舉進士髙第(同/上)¶
傳記顔淵山庭日角曾子珠衡犀角(論語摘/輔象)蒼頡四目¶
(春秋孔/演圖)竇軌問袁天罡天罡曰公額上伏犀貫玉枕輔¶
角又成就從今後十年必富貴(定命/錄)竇軌益州行臺僕¶
<pb:KR3k0025_WYG_087-21a>¶
射召袁天罡天罡曰骨法不異徃時目色出脉貫瞳子¶
語亦浮靣為將多殺人願深自戒　李嶠侍袁天罡連¶
榻而寢袁視嶠無喘息以手候之鼻下氣絶其出入息¶
乃在耳中賀其母曰郎君必大貴夀是龜息也　袁天¶
罡有子客師嘗過江曰舟中人皆鼻下黒氣大厄不乆忽¶
見一丈夫跛其一足負杖驅驢登舟客師曰貴人在内¶
吾儕無憂登舟風濤忽見危懼雖甚終濟焉驅驢者乃¶
婁師徳也岑文本見馬周曰鳶肩火色騰上必速但恐¶
<pb:KR3k0025_WYG_087-21b>¶
不能乆耳數年官至宰相四十八而亡(並同/上)相工相李¶
雄曰此君將貴其相有四目如重雲鼻如龜龍口方如¶
噐耳如相望法為貴人(蜀/錄)劉夀遇師曰君腦有玉枕必¶
至公也後至太尉(耆舊/傳)朱泚眉分凢聚相者告以大貴¶
泚信之(金臺/錄)衡岳寺有僧號懶殘李泌異之一日正潑¶
火煨芋啖之取其半授泌曰勿多言領取十年宰相(甘/澤)¶
(謡/)裴晉公遇相者曰郎君若不至貴即當餓死一日逰¶
香山寺有婦人以父被罪得玉帶三犀帶一以賂津要¶
<pb:KR3k0025_WYG_087-22a>¶
寘于欄楯忘之度得而授之後見相者曰必有陰徳前¶
途萬里非某所知也　唐李參軍善相笏知休咎呼為¶
李相笏(逸/史)宋山陽王休祐屢以言語忤上庾道敏相其¶
手版曰此版極貴然使人多忤王以禇淵詳密換之禇¶
復於帝前稱下官帝不恱　魏許允為太尉善相印將¶
拜以印不善命更刻之(雞跖/集)唐貞元末有相骨山人以¶
無目故逢人即手捫之必知貴賤(廣/記)開成中有龍復本¶
者無目善聽聲揣骨凢有象簡竹笏以手捻之必知官¶
<pb:KR3k0025_WYG_087-22b>¶
禄年夀宗邧蕭寘授以所持竹笏復本執蕭公笏曰宰¶
相笏次至宋笏曰長官笏後蕭公居廊廟宋出為清河¶
縣令如其言(劇談/錄)¶
集世人固有身瘠而志立體小而名髙者於聖則否是¶
以堯眉八彩舜目重瞳禹耳參漏文王四乳然則世亦¶
有四乳者此則駑馬一毛似驥耳(曺子/建論)昔之聖者其首¶
有若牛者其形有若蛇者其啄有若鳥者其貌有若䝉¶
倛者彼皆貌似而心不同焉可謂之非人耶即有平脅¶
<pb:KR3k0025_WYG_087-23a>¶
曼膚顔如渥丹美而狠者貌則人矣其心則禽獸又惡¶
可謂之人也(韓/文)吕公言女當大貴宜以配季季後為天¶
子吕氏復稱制天子隋文帝相工來和輩亦言當為帝¶
者後簒位果得之誠相法之不謬矣而男女族属殺滅¶
殆盡不知一女子為吕氏之福耶為禍耶一男子為楊¶
氏之禍耶為福耶彼知相法者當曰此必為吕氏楊氏¶
之禍乃可謂善相人矣(杜牧/之)今之相工言人相者必曰¶
某相類龍某相類鳳某相類牛馬某至公侯某至卿相¶
<pb:KR3k0025_WYG_087-23b>¶
類禽獸則富貴也噫立形於天地分性於萬物其貴者¶
不過人焉有真人形而貧賤類禽獸而富貴哉(皮日/休)¶
本朝太宗遣陳摶詣南衙見真宗及門亟還問其故曰¶
王門厮𨽻皆將相也何必見王儲議遂定(聞見/錄)王兾公¶
欽若謁錢希白適希白延一術士以考休咎不容通謁¶
兾公厲聲詬閽人術者聞之曰不知何人耶若形聲相¶
稱世無此貴者希白召之兾公神貌踈瘐復贅於頸而¶
舉止山野希白蔑視之兾公起術人嘆曰人中之貴有¶
<pb:KR3k0025_WYG_087-24a>¶
此十全者錢戯曰中堂之内便有此等宰相乎術人正¶
色曰此人不作則已若作之則君臣相得至死有慶錢¶
戯曰他日當陶鑄吾輩乎術者曰恐不在他日後希白¶
方為翰林學士兾公已真拜錢公若水見陳希夷於華¶
山有一老僧與希夷擁地爐坐僧熟視若水久之以大¶
箸畫灰作做不得三字徐曰急流中勇退人也若水登¶
科為樞副年才四十而致政老僧葢麻衣道者云　种¶
放字明逸徃見希夷先生先生一日令洒掃庭除曰當¶
<pb:KR3k0025_WYG_087-24b>¶
有嘉客至明逸作樵夫拜庭下希夷曰君豈樵者二十¶
年後當有顕官明逸曰官禄非所問也希夷笑曰君骨¶
相當耳雖晦迹山林竟不能安後以司諌赴召官至工¶
部侍郎　李承之因邸報&KR0694;拯參政或曰朝廷自此多¶
事矣承之正色曰包公無能為今知鄞縣王安石眼多¶
白似王敦他日亂天下者此人也(並同/上)心傳異學不謀¶
身自要清時閱縉紳火色上騰雖有數急流勇退豈無¶
人(東/坡)坐閱諸公半廊廟時看黄色起天庭(同/上)早逢異人¶
<pb:KR3k0025_WYG_087-25a>¶
得異術窮究休咎出頃刻相逢拍手問由來怪我今年¶
有陰徳(后/山)¶
　　　命術¶
經樂天知命故不憂(易/)君子居易以俟命(記/)得之自是¶
不得自是以聽天命(記/)死生有命富貴在天(語/)¶
子孔子進以禮退以義得之不得曰有命(孟/)求之有道¶
得之有命　殀夀不貳修身以俟之所以立命也(並同/上)¶
力謂命曰若之巧奚若我哉命曰汝奚功於物而欲比¶
<pb:KR3k0025_WYG_087-25b>¶
朕力曰夀夭窮逹貴賤貧富我力之所能也命曰彭祖¶
之智不出堯舜之上而夀八百顔淵之才不出衆人之¶
下而夀三十仲尼之徳不出諸侯之下而困於陳蔡殷¶
紂之行不出三仁之上而居君位季札無爵於吴田常¶
專有齊國夷齊餓於首陽季氏富於展禽若是汝力之¶
所能柰何夀彼而夭此窮聖而逹逆賤賢而貴愚貧善¶
而富惡耶力曰此則若命所制耶命曰既謂之命柰何¶
有制之者耶(列/子)東郭先生謂西門氏曰夫北宫子厚於¶
<pb:KR3k0025_WYG_087-26a>¶
徳薄於命汝厚於命薄於徳汝之逹非智得也北宫子¶
之窮非愚失也皆天也　農有水旱商有得失工有成¶
敗仕有愚否命使然也(並同/上)知其不可柰何而安之若¶
命(莊/子)¶
史沈攸之言士之窮逹有命恨不十年讀書(南/史)齊文惠¶
太子惡西昌侯鸞常曰我意中殊不喜此人當由其福¶
薄也(同/上)孫紹善推禄命事驗甚多(北/史)謹案史記宋忠賈¶
誼譏司馬季王云夫卜筮者髙人禄命以恱人心矯言¶
<pb:KR3k0025_WYG_087-26b>¶
禍福以盡人財又案王充論衡云見骨體而知命禄覩¶
命禄而知骨體此即命禄之書行之久矣多言或中人¶
乃信之今更研尋本非實錄但以積善餘慶不聞建錄¶
之吉積惡餘殃豈有刼殺之哉(舊唐書吕/才叙錄命)長平坑卒未¶
聞共犯三形南陽貴士何必俱當六合今時亦有同年¶
同禄而貴賤懸如共命共胎而夀夭更異(同/上)魏元忠有¶
善相者言公當位極人臣然命多蹇剝但可當事便行¶
聞言則應元忠累遭譴責憶相者之言未嘗少屈其志¶
<pb:KR3k0025_WYG_087-27a>¶
(定命/錄)唐莊宗時禁旅王慶乞叙功賞莊宗曰知慶薄有¶
功但每見慶則心憤然安得更有賜予之意因舉唐太¶
宗詩曰待余心肯日是汝命通時夫主天下生靈賞罰¶
之柄而所言若此則進退誠有命也(翰府/名談)¶
集公最深於五行書以人之始生年月日所直日辰支¶
干相生勝衰死相王斟酌推人夀夭貴賤百不失一二¶
星官歴翁莫能與其校(韓文李/虛中誌)或曰貴與富在我而已¶
以智求則得之何命之為或曰求之有不得而不求有¶
<pb:KR3k0025_WYG_087-27b>¶
得之者皆命也人事何為二者之言是皆陷人於不善¶
也以智而求之者盗耕人之田者也皆以為命者弗耕¶
而望收者也(李/翶)予生於角星昴畢於角為第八宫曰病¶
厄宫亦曰八殺宫土星在焉火星繼來星土楊晞曰木¶
在張於角為第十一福徳宫木為福徳大君子救於其¶
房無慮也予自湖守不周嵗遷舍人木還福於角足矣¶
土火還死於角宜哉(杜牧自/撰墓誌)丈夫賭命報天子(李/白)自古¶
聖賢多薄命(杜/詩)文章憎命逹(同/上)¶
<pb:KR3k0025_WYG_087-28a>¶
本朝韓退之詩云我生之辰月宿直斗乃知退之磨蝎¶
為身宫僕以磨蝎為命宫平生多得謗譽殆同病也(東/坡)¶
(仇池/記)唐六典述五行有禄命驛馬湴河之目(筆/談)段少連¶
與鄉老㑹飲段自吹笛座中有知音者亦以樂器和之¶
有一老儒嘆曰某命中無金星之助是以不能樂藝叚¶
笑曰豈惟金星水星亦不甚得力也(東軒/秘錄)章得象曰生¶
年月日時臨胎有三處合者不為宰相亦為樞副(歸田/錄)¶
僧化成以命術聞京師蔡元長兄弟訪焉卒爾語元長¶
<pb:KR3k0025_WYG_087-28b>¶
曰此武官大使臣命也餘不可望語元度曰此命今嵗¶
登第十餘年為侍從執政晩年當以使相終既退元度¶
曰觀其推歩鹵莾如此何足信哉旬日復徃僧已不記¶
再以年月語之悉如前說然是年遂同登科相繼貴顕¶
於元長則大謬而元度則無一語之差(却掃/編)古寺相逢¶
亦偶然謾將牛斗話生縁時行時止非人力莫問流年¶
只問天(朱文/公)許子儒冠怨誤身如今投筆說星辰未湏¶
道我何時貴且道何如子脫貧(楊誠/齋)¶
<pb:KR3k0025_WYG_087-29a>¶
　　　尅擇¶
經榖旦于差(詩/)吉日維戊吉日庚午(吉/日)外事以剛日内¶
事以柔日凡卜筮旬之外曰逺某日旬之内曰近某日䘮¶
事先逺日吉事先近日　子邜不樂　假於鬼神時日¶
卜筮以疑衆殺(並/記)辰在子卯謂之疾日　越得嵗而吴¶
伐之必受其凶(同/上)¶
子芮城府君重陰陽子始著歴日(文/中)¶
史凡占候時日通名日者(史日/者傳)陰陽之術太詳而衆忌¶
<pb:KR3k0025_WYG_087-29b>¶
諱使人拘而多畏然其叙四時之大順不可失也(史自/序)¶
禇先生曰武帝時聚㑹占家問之某日可娶婦乎五行¶
家曰可堪輿家曰不可建除家曰不吉叢辰家曰大凶¶
歴家曰小凶天人家曰小吉太一家曰大吉辯訟不决¶
以狀聞曰避諸死忌以五行為主(史/記)鄧禹進圍安邑明¶
日癸亥王匡等以六甲窮日不出禹因得更理兵明旦¶
大破之(後漢/書)河南吴雄家貧喪母營人所不封土者擇¶
𦵏其中喪事趣辦時不問日醫巫皆言當族㓕而子訢¶
<pb:KR3k0025_WYG_087-30a>¶
孫恭三世廷尉下邳趙興亦不䘏諱忌每入官舍輙更¶
繕修故犯妖禁而子孫三世皆為司𨽻汝南有陳伯敬¶
者行必矩歩坐必端膝呵叱狗馬終不言死行路聞凶¶
便觧駕留止還觸歸忌則寄宿鄉亭年老寢滯不過舉¶
孝亷後坐女壻亡吏太守邵夔怒而殺之時人罔忌禁¶
者多談為証焉(郭躬/傳)舊疑嵗辰在邜此宅之左則彼宅¶
之右何得俱忌於東孫邈以為太嵗之属自是逰神譬¶
如日出之時向東皆逆非藏也體中也(晋夲/傳)晉武帝攻¶
<pb:KR3k0025_WYG_087-30b>¶
慕容起諸將曰徃亡之日兵家所忌帝曰我徃彼亡吉¶
孰大焉(本/紀)晉穆帝納后欲用九月是忌月王給曰若有¶
忌月當復有忌嵗(禮儀/志)宋武帝平司馬休之加領南蠻¶
校尉將拜遇四廢日佐史白遷日不許(南/史)梁元帝時多¶
禁忌墻壁崩倒屋宇傾頽年月不便終不修改庭草蕪¶
沒令鞭去之(同/上)太安四年殷紹上四序堪輿表第一孟¶
序九卷八十一章說陰陽配合之原第二仲序九卷八¶
十一章觧四時氣王休殺吉凶第三叔序九卷八十一¶
<pb:KR3k0025_WYG_087-31a>¶
章明日月辰宿交㑹相生為表裏第四季序九卷八十¶
一章具釋六甲刑禍福徳(北/史)後魏武帝討賀驎太史令¶
晁崇曰紂以甲子亡兵家忌之曰則周武不以甲子勝¶
乎崇無以對進軍大破之齊文宣令宋景業筮曰宜以¶
仲夏吉辰順天受禪或曰陰陽書五月不可入官犯者¶
卒於其位景業曰王為天子無復下期豈得不終其位¶
(並同/上)徳宗時將奏宣政殿廊壊十月魁罡未可修上曰¶
但不妨公害人則吉矣安得時日即命修之(通/鑑)李愬圍¶
<pb:KR3k0025_WYG_087-31b>¶
蔡州左右曰以徃亡日請避之愬曰賊以徃亡謂吾不¶
能來正可擊也(唐/書)劉瑑召還宣宗曰為朕擇一令日瑑¶
跪曰某日帝笑曰是日卿可逢相(詳見宰/相類)¶
傳記越王召范蠡曰孤欲上明堂臨國政何日可矣范¶
蠡曰今日丙午日也丙陽將也是日吉矣(吴越/春秋)漢明帝¶
時公車以返支日不受章奏帝曰民廢田桑逺來詣闕¶
復拘以禁忌豈為政之意乎(王符潜/夫論)康節先生出行不¶
擇日或告之以不利則不行葢曰人未言則不知既言¶
<pb:KR3k0025_WYG_087-32a>¶
則是知而必行故鬼神敵也(聞見/錄)今世俗營建宅舍或¶
小遭疾厄皆云犯土按後漢書安帝時皇太子驚病不¶
安避幸乳母野王聖舍邴吉以為聖舍新繕修犯土禁¶
不可久御然則古有其說矣(容齋/随筆)仕宦多忌兀日不赴¶
官人多不曉兀之義或聞兀兀然諸兀日數說不同最¶
為無據凡上官切忌初四初七十六十九名曰四不祥¶
若用此日鮮有善罷者(遯齋/閒覧)¶
　　　風水¶
<pb:KR3k0025_WYG_087-32b>¶
經我乃卜澗水東瀍水西惟洛食我又卜瀍水東亦惟¶
洛食(書/)考卜惟王宅是鎬京維龜正之　相其陰陽觀¶
其流泉(詩/)邾文公卜遷于繹史曰利於民而不利於君¶
(左/傳)卜其宅兆而安厝之(孝/經)¶
史陶侃微時將𦵏家中忽失牛遇一老父謂曰前岡見¶
一牛眠山洿中其地若𦵏位極人臣又指一山云此亦¶
當世出二千石言訖不見侃尋牛得之因𦵏其母焉(晋/書)¶
郭璞以母憂去職卜𦵏地於暨陽去水百許歩人以近¶
<pb:KR3k0025_WYG_087-33a>¶
水為言璞曰當即為陸矣其後沙漲去墓數百里皆為¶
桑田璞嘗為人𦵏明帝微服徃觀之因問主人何以𦵏¶
龍角法當滅族主人曰郭璞云此𦵏龍耳不出三年當¶
致天子也帝曰出天子耶答曰能致天子問耳帝甚異¶
之有善相墓者言羊祜祖墓所有帝王之氣若鑿之則¶
無後祜遂鑿之相者曰猶出折臂三公　元帝太興初¶
以王導疾乆方士戴洋曰君本命在申申地有冶金火¶
相爍遂移冶於石城(並同/上)梁昭明太子𦵏其母遣人求¶
<pb:KR3k0025_WYG_087-33b>¶
墓地之吉者𦵏畢有道士云此地不利長子若厭之或¶
可更延(南/史)温大雅改𦵏祖父卜人占其地曰害兄而福¶
弟大雅曰若家弟永康我將含笑入地嵗餘果卒(唐/書)吕¶
才曰今之喪𦵏吉凶皆依五姓便利古之𦵏者並在國¶
都之北趙氏之𦵏並在九原漢之山陵散在諸䖏大墓¶
小墓其義安在此則五姓之義大無稽古(舊唐/書)¶
傳記凡𦵏龍耳當出五侯(相家/書)𦵏欲得枕龍卧鳳來山¶
去水(青瑣/高議)欲得連岡隠軫伏如亂雲望之翽翽絶而復¶
<pb:KR3k0025_WYG_087-34a>¶
連(圖墓/書)袁安父卒求𦵏地道逢三書生指一處云𦵏此¶
地當世為上公遂𦵏其地後登司徒四世五公(幽冥/錄)孫¶
鍾家貧種瓜有三人來乞𤓰鍾設𤓰及飯三人謂鍾曰¶
䝉君厚意今示子𦵏地君下山百歩勿反顧鍾不六十¶
歩回㸔並為白鶴飛去鍾遂於此𦵏母塜上有氣属鍾¶
後生堅堅生權權遂稱帝於吴(同/上)徐勣初卜𦵏繇曰朱¶
雀和鳴子孫盛榮張景藏曰所占者過也此所謂朱雀¶
悲哀棺中見灰後其孫敬業反則天怒斷棺焚尸見灰¶
<pb:KR3k0025_WYG_087-34b>¶
之應也(廣/記)唐智興微時有道士居門側智興每日必掃¶
道士之門智興母死道士曰吾善審墓地他日引智興¶
以竹䇿表一處曰此出兩世方伯智興再徃竹䇿有杖¶
叢生遂𦵏焉(同/上)郝處俊死𦵏訖有書生嘆曰𦵏壓龍角¶
其棺必斷其後象賢坐不道果斷䖏俊棺焚其尸(僉/載)陳¶
愚膺本名聿修有客曰此州上里地形貴不可言若𦵏¶
此可世世為郡守又指一處曰若用此可以一世為都¶
督聿修䘮親遂以都督地𦵏焉他日拜墓見其地生筍¶
<pb:KR3k0025_WYG_087-35a>¶
甚衆遂採而歸因携入京復有宗人名思膺者以前任¶
誥牒與用易名干執政遂除桂州都督(桂林風/土記)青鳥白¶
鶴經𦵏書也(類/要)¶
集山川精氣上為星象若𦵏得其所則神安後昌𦵏失¶
其宜則神危後損(文苑/英華)陳希夷嘗為种放卜上世𦵏地¶
不定穴既𦵏希夷見之云地固佳安而稍後世世當出¶
名將(邵氏/錄)閩越黄撥沙善視墓畫地為圗即知休咎故¶
號撥沙(后山/談叢)卜其宅兆卜其地之美惡也非陰陽家所¶
<pb:KR3k0025_WYG_087-35b>¶
謂禍福者也地之美者則其神靈安其子孫盛若培擁¶
其根而枝葉茂理固然矣地之惡者則反是然則曷地¶
之美者土色之光潤草木之茂盛乃其驗也而拘忌者¶
惑以擇地之方位决日之吉凶不亦泥乎(伊川/𦵏說)¶
　　　射覆¶
史上嘗使諸數家射覆置守宫盂下射之皆不能中朔¶
自賛曰臣嘗學易請射之乃揲蓍布卦而對曰臣以為¶
龍又無角為蛇又有足是非守宫即蜥蜴上曰善(前東/方朔)¶
<pb:KR3k0025_WYG_087-36a>¶
(傳/)武帝時上林獻&KR0037;上以所持杖擊未央前殿檻呼朔¶
曰叱叱先生來先生知此筐中何等物也朔曰上林獻¶
棗四十九枚上曰何以知之朔曰呼朔者上也以杖擊¶
檻兩木兩木林也來來者&KR0037;也叱叱者四十九也(同/上)徐¶
季龍取十三種物著大篋中使管輅占之輅先說雞子¶
後道蠶蛹遂一一名之唯以梳為笓耳(魏/志)趙逹嘗過知¶
故為之具食食畢謂曰倉卒乏酒又無嘉殽逹因取盤¶
中隻箸再三縱横之乃言卿東壁下有美酒一斛又有¶
<pb:KR3k0025_WYG_087-36b>¶
鹿肉三斤何以辭無主人曰以卿善射有無故相試耳¶
(吴/志)¶
傳記有以茱萸令璞射之曰子如赤鈴含𤣥珠案文言之¶
是茱萸(洞/林)丁文果射覆蜂曰蘤蘤華華山中採花雖無¶
官職一日兩衙　唐宣宗取金盆覆白鵲召軒轅集速¶
至纔及玉階曰盆下白鵲宜早放之(廣/記)東方朔嘗與郭¶
舍人於帝前射覆郭曰客來東方謳歌且行不從門入¶
踰我垣墻逰戯門庭上入殿堂擊之拍拍死者攘攘格¶
<pb:KR3k0025_WYG_087-37a>¶
鬬而死主人被創是何物也朔曰長喙細身晝匿夜存¶
嗜肉惡煙常所拍捫臣朔愚戇名之曰蟁舍人辭窮當¶
復脫禈(同/上)¶
　　　遁甲¶
史桑道茂善太一遁甲術建中初上言國家不出三年¶
有厄㑹奉天有王氣宜髙垣堞為王者居徳宗詔京兆¶
尹發衆城之及朱泚反帝䝉難奉天頼以濟(唐/書)¶
傳記遁者隠也幽隠道也甲謂六甲六儀遞為直符天¶
<pb:KR3k0025_WYG_087-37b>¶
之貴神也常隠居六儀之下故以遁甲為名(符應/經)三遁¶
者天遁地遁人遁也　六甲加六丙名青龍廻首六丙¶
加六甲名飛鳥跌穴　陽遁九局陰遁九局自冬至後¶
用陽遁夏至後用陰遁　遁甲有八門杜景死驚開休¶
生傷也三竒乙丙丁也(並遁/甲書)¶
　　　孤虛¶
史日辰不全故有孤虛注云甲乙謂之日子丑謂之辰¶
六甲孤虛法甲子旬中無戌亥戌亥即為孤辰巳為虛¶
<pb:KR3k0025_WYG_087-38a>¶
甲戌旬中無申酉申酉為孤寅邜為虛餘倣此劉歆七¶
略有風后孤虛二十卷(史/記)¶
傳記𤣥女謂黄帝曰戰陳之法背孤擊虛則吉(黄帝/内傳)唐¶
髙宗詔曰或申明歴數六甲孤虛風后妙同京管者咸¶
令薦舉(登科/記)¶
　　　六壬¶
傳記吴王伐齊伍子胥曰竊觀金匱第八其可傷也今¶
年七月辛亥平旦大王以首事辛嵗位也亥陰前之辰¶
<pb:KR3k0025_WYG_087-38b>¶
也合壬子嵗合前也利以行武决勝矣然徳在合斗繫¶
丑辛之本也大吉為白虎而臨辛功曹為太常而臨亥¶
大吉得辛為九醜又與白虎並重有人若以此首事前¶
雖小勝後必大敗天地行殃禍不乆矣(吴越/春秋)越王勾踐¶
入吴吴王置於石室中欲赦之越王召范蠡告之范蠡¶
曰在玉門第一今年十二月戊寅之日時加日出戊囚¶
人也寅陰後之辰也今庚戌嵗後㑹也夫以戊寅日聞¶
喜不以其罪罰日也時加卯而賊戊功曹為騰蛇而臨¶
<pb:KR3k0025_WYG_087-39a>¶
戊謀利事在青龍青龍在勝先而臨酉死氣也而克寅¶
是時尅其日用又助之所求之事上下有憂豈非天網¶
四張萬物皆傷者乎王何喜焉果子胥諌吴王復拘越¶
王於石室(同/上)𤣥女曰壬者乾之首居在天門壬者属水¶
水數一成數六故曰六壬也(黄帝/内傳)徐道符作心鏡言起¶
課之例及論吉凶　全經玉鑑總論六壬之㫖　六壬¶
連珠論課之吉凶¶
　　　畫¶
<pb:KR3k0025_WYG_087-39b>¶
經以五采彰施于五色(書/)畫繢之事雜五色東方謂之¶
青南方謂之赤西方謂之白北方謂之黒天謂之𤣥地¶
謂之黄青與赤謂之文赤與白謂之章白與黒謂之黼¶
黒與青謂之黻五采備謂之繡(周/禮)雜四時五色之位以¶
章之謂之功凢畫繢之事後素功(同/上)白受采(記/)¶
子宋元君將畫圖衆史皆至䑛筆和墨在外者半有一¶
史後至儃儃然不趨受楫不立因之舍公使人視之則¶
觧衣槃礴羸君曰可矣是真畫者也(莊/子)¶
<pb:KR3k0025_WYG_087-40a>¶
史曹不興善畫孫權使畫屏風誤落筆㸃素因就以作¶
蝇既進御權以為生蝇舉手彈之(吴/志)太宗與侍臣泛舟¶
春苑池中詔坐者賦詩而召閻立本侔狀立本已為主¶
爵郎中俯伏池左研吮丹粉望坐者羞恨流汗歸戒其¶
子曰吾少讀書文辭不减儕輩今獨以畫見名與厮役¶
等汝曹慎毋習(本傳相又大唐新語云髙宗朝立本為/右丞  姜恪以邉功為左相時人為之)¶
(語曰左相宣威沙/漠右相馳譽丹青)王維畫思入神至山水平逺雲勢石¶
色繪工以為天機所到學者不及也客有以按樂圖示¶
<pb:KR3k0025_WYG_087-40b>¶
者無題識維徐曰此霓裳第三疊最初拍也客未然引¶
工按曲乃信(唐/書)鄭䖍嘗自寫其詩并畫以獻帝大署其¶
尾曰鄭䖍三絶(同/上)¶
傳記畫有六法一曰氣韻生動二曰骨力用筆三曰應¶
物象形四曰随類賦彩五曰經營置位六曰傳移模冩¶
(畫/斷)秦有烈裔者含丹墨噀壁以成龍獸善畫龍鳯鴛鴦¶
軒軒然惟恐飛躍(王子年/拾遺)上古之畫迹簡而意淡顧陸¶
之迹是也中古之畫細宻而精㣲展鄭之流是也近世¶
<pb:KR3k0025_WYG_087-41a>¶
之畫煥爛以求備今人之畫錯亂而無㫖(名畫/記)顧愷之¶
曰畫人最難次山水次狗馬其臺閣一定器耳韓曰狗¶
馬難鬼神易狗馬乃凡俗所見鬼神乃譎怪之狀　顧¶
陸張吴為正經楊鄭董展為三史餘畫為百家　董百¶
仁展子竒皆隋之名畫李嗣貞云董有展之車馬展無¶
董之臺閣顧愷之小字虎頭曽以一厨畫暫寄桓𤣥封¶
題之𤣥開取之誑云不開愷之不疑彼竊直云妙畫通¶
神變化飛去愷之有三絶才絶畫絶癡絶　瓦棺寺初¶
<pb:KR3k0025_WYG_087-41b>¶
置僧衆設㑹請朝賢鳴刹注䟽長康注一百萬寺成請¶
勾䟽長康曰宜備一壁遂閉戸畫維摩詰一軀工畢謂¶
寺僧曰第一日開見者責施十萬第二日可五萬第三¶
日可任例責施及開户光明照寺施者填咽俄而果百¶
萬錢也　梁江陵天皇寺内有相堂張僧繇畫盧舍那¶
像及仲尼十哲曰後當頼此耳及後周焚天下寺塔獨¶
此殿有宣尼像乃不毁拆　鄭法士求田楊畫本楊引¶
至朝堂指宫闕衣冠人馬曰此吾之畫本也　吴道𤣥¶
<pb:KR3k0025_WYG_087-42a>¶
今古獨歩授筆法於張旭比又知書畫用筆同矣張既¶
號書顛吴宜為畫聖(並同/上)閻立本至荆州視張僧繇舊¶
跡曰是虛得名耳明日又徃曰猶是近代佳手明日乂¶
徃曰名下定無虛士坐卧觀之留宿其下十日不能去¶
(大唐/新語)張僧繇作醉僧圗道士每以戯羣僧於是聚錢十¶
萬貨閻立本作醉道士圖今並傳於代(國史/纂異)晉以顧長¶
康張僧繇陸探微為畫家三祖(因話/錄)戴安道就范宣學¶
戴好畫范以為無用戴乃畫南都賦圖范看畢甚以為¶
<pb:KR3k0025_WYG_087-42b>¶
有益始重畫(世/說)范山人能水畫掘地為池及水滿之具¶
丹筆墨硯援臂叩齒縱毫水上經三日榻以緻絹舉出¶
觀之古松怪石人物屋木無不備也(雜/爼)僧楚安每畫一¶
小團扇内安姑蘓臺或畫滕王閣千山萬水盡在目前¶
然湏一季以來方就一扇(野人/閑話)嘗與吴道子論畫此公¶
下筆如有神助二百年畧無比肩是則張僧繇後身也¶
(畫/品)毛稜惠逺子便速有餘真巧未足若比其父則牀上¶
疊牀隋法論筆調精宻方之厥兄恐屋下架屋(續畫/品)詩¶
<pb:KR3k0025_WYG_087-43a>¶
人以畫為無聲詩(詩/話)¶
集粉壁為空天丹青狀江海逰雲不知歸日見白鶴在¶
(李/白)設色初成象卿雲示國都九天開祕祉百辟賛嘉謨¶
抱日依龍衮非煙近御爐髙標連汗漫向望接虛無列¶
素熒光發舒華瑞色敷恒將配堯徳垂慶代河圖(桞觀/慶雲)¶
(圖/詩)¶
本朝書畫之妙當以神㑹難以形噐求也世之觀畫者¶
多能指摘其間形象位置彩色瑕疵而已至於奥理冥¶
<pb:KR3k0025_WYG_087-43b>¶
造者罕見其人如彦逺畫評言王維畫物多不問四時¶
徃徃以桃杏芙蓉蓮花同畫一景予家所藏摩詰畫袁¶
安卧雪圖有雪中芭蕉此乃得心應手意到便成故造¶
理入神廼得天意此難以與俗論也(筆/談)吴道子畫人物¶
如以燈取影逆來順徃旁見側出横斜平直各相乗除¶
得自然之數不差毫末出新意於法度之中寄妙理於¶
豪放之外所謂逰刄餘地運斤成風葢古今一人而已¶
余於他畫或不能必其主名至於道子望而知其真偽¶
<pb:KR3k0025_WYG_087-44a>¶
也(東/坡)何䖏訪吴畫普門與開元開元與東塔摩詰留手¶
痕吾觀畫品中莫如二子尊道子實雄放浩如海波翻¶
當其下手風雨快筆所未到氣已吞亭亭雙林間彩暈¶
扶桑暾中有至人談寂㓕悟者悲涕手自捫蠻君¶
鬼伯千千萬相排競進頭如黿摩詰本詩老佩芷襲芳¶
蓀今觀此壁畫亦若其詩清且敦祗園弟子盡鶴骨心¶
如死灰不復温門前兩叢竹雪節貫霜根交交亂亂動¶
無數一一皆可尋其源吴生雖妙絶猶以畫工論摩詰¶
<pb:KR3k0025_WYG_087-44b>¶
得之於象外有如仙翮謝籠樊吾觀二子皆神俊又於¶
維也斂袵無間言(同/上)古畫畫意不畫形梅詩詠物無隠¶
情忘形得意知者寡不若見詩如識畫(歐陽/公)¶
　　　冩真¶
經髙宗夢傅說乃審厥象俾以形旁求於天下(說/命)¶
史甘露三年單于入朝上思股肱之美廼圖畫其人於¶
麒麟閣凡十一人(漢/書)顯宗圖畫二十八將於南宫雲䑓¶
(後漢/書)貞觀十七年凌煙閣圖畫勲臣合二十二人(唐/書)¶
<pb:KR3k0025_WYG_087-45a>¶
傳記漢元帝後宫既多乃令畫工圖形按圖召幸諸宫¶
人皆賂畫工唯王嬙不肯遂不得見後匈奴求美人為¶
閼氏上按圖召昭君行召見貌比後宫第一帝悔之畫¶
工皆棄市(西京/雜記)顧長康畫裴叔則頰上益三毛人問其¶
故顧曰裴楷俊朗有識具正此是其識具看畫者尋之¶
定知益三毛如有神明殊勝(世/說)顧長康好冩人形欲圗¶
殷荆州殷曰我形惡不煩耳顧曰明府正為眼耳但明¶
㸃瞳子飛白拂其上使如輕雲之蔽日耳　顧曰康畫¶
<pb:KR3k0025_WYG_087-45b>¶
謝輿在巖石裏曰此子宜置丘壑中　顧長康重嵇康¶
四言詩因為之圗常云手揮五絃易目送歸鴻難　顧¶
長康畫人或數年不㸃目睛人問其故顧曰四體妍蚩¶
本無關於妙䖏傳神冩照正在阿堵中(並同/上)顧虎頭為¶
之畫扇作嵇阮而都不㸃眼睛主問之顧曰那可㸃睛¶
㸃睛便語(俗/說)郭令公子婿趙縱嘗令韓絳冩真又請周¶
昉冩未能定其優劣趙國夫人歸省令公問此畫何人¶
對曰趙郎又云何者最似答云前畫得趙郎形貌後者¶
<pb:KR3k0025_WYG_087-46a>¶
兼得其神氣性情　成都畫師姓許善傳神有人敝衣¶
憔悴求傳神許笑之其人以手摩靣則童顔矣引其鬚¶
應手而黒乃一美丈夫也許驚曰不知神仙臨降道人¶
曰君傳吾神置肆中有求售止取千錢後有識者云此¶
神仙朱桃權也求者輻凑(括異/錄)錢鏐鎮吴越使畫工伺¶
北方士子流移來者皆冩貌以似胡岳渡江畫以貌奏¶
鏐曰靣有銀光竒士也即時召用(方鎮/編年)¶
集爾形不長爾貌不揚胡為將胡為相一片靈䑓丹青¶
<pb:KR3k0025_WYG_087-46b>¶
莫狀(裴度/自賛)¶
本朝世人畫韓退之小靣美髯乃江南韓熈載耳熈載¶
諡文靖亦謂之韓文公因此謬為退之退之肥而寡鬚¶
後世不復辨也(沈存中/筆談)程伊川云今人以影祭或一髭¶
髪不相似則所祭已是别人矣(伊川/語)傳神之難在目顧¶
虎頭云傳形冩影都在阿堵中其次在顴頰吾嘗於燈¶
下顧自見頰影使人就壁模之不作眉目見者皆失笑¶
知其為吾也(東坡/語)歐陽公像公家與蘇眉山皆有之蘓¶
<pb:KR3k0025_WYG_087-47a>¶
本韻勝而失形家本形似而失韻形而不韻乃所謂畫¶
非傳神也(后山/云)先生常云見於畫者有七分之容見於¶
容者有七分之心七分之容固不可益七分之心猶或¶
可推(張思叔祭/伊川文)體備陽剛之純氣含喜怒之正睟靣盎¶
背吾不知其何樂幽居深念吾不知其何病置之釣¶
臺&KR0900;不住冩之雲臺捉不定天下之生乆矣以聽上帝¶
之命(陳司文所作朱/文公畫像賛)擴仁義之端至於可以彌六合謹¶
善利之判至於可以析秋毫拳拳乎其致主之切汲汲¶
<pb:KR3k0025_WYG_087-47b>¶
乎其幹父之勞仡仡乎其任道之勇卓卓乎其立心之¶
髙知之者識其春風沂水之樂不知者以為湖海一世¶
之豪彼其揚休山立之姿既與其不可傳者死矣觀於¶
此者尚有以卜其見伊吕而失蕭曹也耶(朱文公作張/敬夫畫像賛)¶
以一身而備四氣之和以一心而㴠千古之秘推其有¶
足以尊主而庇民出其餘足以範俗而垂世然而狀貌¶
不逾於中人衣冠不詭於流俗迎之而不見其來随之¶
而莫覩其躅審是丹青孰形心曲惟常見之者於此而¶
<pb:KR3k0025_WYG_087-48a>¶
復見之焉則不但遺編之可讀而已也(吕伯舉/畫像賛)¶
　　　畫山水¶
傳記宋宗炳善畫好山水歎曰老疾俱至名山恐難徧¶
遊當澄懐觀道卧以遊之凡所遊歴皆圖於壁坐卧向¶
之(名畫/記)吴道𤣥去住於佛寺畫壁縱以怪石崩灘山水¶
之變始於道𤣥成於二李(謂李思訓/及子昭道)樹石之狀妙如韋¶
偃窮於張道又若王右丞之深重楊僕射之竒贍王宰¶
之巧宻劉商之取象(同/上)王右丞維畫輞川圖山谷鬱盤¶
<pb:KR3k0025_WYG_087-48b>¶
雲水飛動意出塵外怪生筆端(畫/記)𤣥宗思蜀中嘉陵山¶
水令吴道𤣥徃冩貌及囘日奏云臣無粉本並記在心¶
遣於大同殿圖之三百里山水一日而畢時有李將軍¶
亦畫大同殿壁數月方畢𤣥宗云李思訓數月之功吴¶
道子一日之跡皆極其妙也　王墨名洽善潑墨每欲¶
圖幛先以墨潑絹脚蹙手抹或拂或斡随其形象為山¶
為石為水為樹應心随意倐若造化(並同/上)畫山水貴乎¶
石老而潤水淡而明泉石分乎髙下山川辨乎逺近野¶
<pb:KR3k0025_WYG_087-49a>¶
逕迴迂雲煙出沒千里江山盡歸目下(青瑣/髙議)有酒家見¶
樵叟稍異盡禮接之因謂酒家曰我中山劉商也夙攻¶
水墨願留一圗以酬見待之厚使備縑素援毫運思頃¶
刻而千山萬水非世工之所及(廣/記)¶
集十日畫一水五日畫一石能事不受相促廹王宰始¶
肯留真迹壯哉崑崙方壺圗挂居髙堂之素壁巴陵洞¶
庭日本東赤岸水與銀河通中有雲氣随飛鴻舟人漁¶
子入浦溆山水盡亞洪濤風尤工逺勢古莫比咫尺應¶
<pb:KR3k0025_WYG_087-49b>¶
湏論萬里焉得并州快翦刀翦取吴松半江水(杜/詩)昔遊¶
玉峽見巫山見畫巫山宛相似疑是天邊十二峯飛入¶
君家綵屛裏寒松蕭颯如有聲陽臺微茫如有情錦衾¶
瑶席何寂寂楚王神女徒盈盈其髙咫尺如千里翠屏¶
丹霞燦如綺蒼蒼逺樹圍荆州歴歴行舟泛巴水(李/白)¶
本朝縹緲營丘水墨仙浮空出沒有無間爾來一變風¶
流盡絶見將軍著色山(東/坡)山深岩髙石壁青白日忽變¶
天晦𡨕黒風驅雲走不停驚雷疾雨來如頃山前雨㸃¶
<pb:KR3k0025_WYG_087-50a>¶
大如手山下水湧危搓横崩崖古樹老有靈吼怒直與¶
風雲争枝披葉偃鬬不怯萬竅却欲藏雷霆鞭驢疾驅¶
者誰子石路險澁驢凌兢目迷心懾愈走愈不及求憇¶
樹下如寒蝇蒼茫直與鬼神接恍惚不保龍蛇驚平居¶
此景忽入眼孫家古圖纔可辨柰何一幅一尺餘欲奪¶
天地之竒變我心愛之良有以昔吾山行親遇此一生¶
兩足不下堂輸爾朱門貴公子(張文/讃)¶
　　　畫龍¶
<pb:KR3k0025_WYG_087-50b>¶
傳記張僧繇金陵安樂寺畫四龍不㸃眼睛每云㸃之¶
即飛去人以為妄誕因請㸃之湏㬰雷電破壁二龍乗¶
雲騰上天未㸃睛者見在(名畫/記)唐開元於龍池新剏一¶
殿召馮紹正於四壁閣圖一龍紹正乃先於西壁畫素¶
龍竒狀蜿蜒如欲振躍繪事未半風雲随筆而生(明皇/雜錄)¶
劉洞微善畫龍有夫婦造門曰龍有雌雄雄者角浪四¶
峭目深鼻豁鬐尖鱗宻上壯下殺朱火&KR0177;&KR0177;雌者角靡¶
浪平目肆鼻直鬐圓鱗薄尾壯於腹乃化為雙龍飛去¶
<pb:KR3k0025_WYG_087-51a>¶
(卓異/記)畫龍支體骨節一䖏得似真龍用以祈雨甘雨立¶
降(異聞/錄)¶
　　　畫馬¶
傳記唐韓幹𤣥宗召入供奉奏云内廐馬皆臣之師也¶
其後果能狀飛龍之質盡墳玉之竒(畫/斷)韓畫閱馬圖并¶
御馬皆有三花馬三花馬者翦髪為三瓣也樂天詩云¶
馬鬛翦三花(詩/話)寧王善畫馬花萼樓壁上有六馬滚塵¶
圖明皇最眷玉靣花驄風鬃霧鬛纎悉皆備後壁上唯¶
<pb:KR3k0025_WYG_087-51b>¶
有五馬其一失去(異人/錄)行者牽者奔者渉者陸者翹者¶
鳴者寢者訛者立者齕者飲者溲者陟者降者痒磨樹¶
者嘘者嗅者喜而相戱者怒相踶齧者秣者騎者驟者¶
走者載服物者載狐兎者凡馬之事二十有七馬大小¶
八十有三而莫有同者焉(韓文/畫記)先帝天馬玉花驄畫工¶
如山貌不同是日牽來赤墀下廻日閶闔生長風詔謂¶
將軍拂絹素意象慘淡經營中斯湏九重真龍出一洗¶
萬古凡馬空玉花却在御榻上榻上庭前屹相向至尊¶
<pb:KR3k0025_WYG_087-52a>¶
含笑催賜金圉人太僕皆惆悵弟子韓幹早入堂入能¶
畫馬窮殊相幹惟畫肉不畫骨忍使驊騮氣凋䘮(老杜/丹青)¶
(引/)國初已來畫鞍馬神妙獨數江都王將軍得名三十¶
載人間又要真乗黄曽貌先帝照夜白龍墀十日飛霹¶
靂(觀曹將軍/畫馬圖引)昔日太宗拳毛騧近時郭家獅子花今之¶
新圗有二馬復令識者乆咨嗟(同/上)¶
本朝二馬並驅攅八蹄二馬宛頸駿尾齊一馬在前雙¶
舉後一馬却避長鳴嘶老髯奚官騎且顧前身作馬通¶
<pb:KR3k0025_WYG_087-52b>¶
馬語後有八匹飲且行微流赴吻若有聲前者既濟出¶
林鶴後者欲渉鶴俛啄最後一匹馬中龍不嘶不動尾¶
摇風韓生畫馬真是馬蘇子作詩如見畫世無伯樂亦¶
無韓此詩此畫當誰㸔(東坡詠韓幹/馬十四匹)不如此圖近自然¶
平沙細草荒芊緜驚鴻脫兎争後先　至今霜蹄踏長¶
楸圉人困卧沙壠頭沙苑漠漠蒺藜秋風鬃霧鬛寒颼¶
颼(並前/人)¶
　　　畫牛¶
<pb:KR3k0025_WYG_087-53a>¶
史桓温使王羲之書扇筆誤落因畫作烏駮牸牛甚妙¶
(晋/書)唐戴嵩善畫水牛畫飲水之牛則水中見影畫牧童¶
牽牛則牛瞳子中有牧童(摭/遺)¶
集崑崙兒騎白象時時鏁着獅子項奚奴跨馬不搭鞍¶
立走水牛驚漢官江村小兒好跨騁脚踏牛頭坡上嶺¶
淺草平田攃過時大蟲着鈍㡬落井杜生知我戀滄州¶
畫作一障張床頭八十老婆拍手笑妬他織女嫁牽牛(顧/况)¶
傳記江南李主獻畫牛晝則齧草欄外夜則歸卧欄中¶
<pb:KR3k0025_WYG_087-53b>¶
莫曉其理僧賛寜曰此幻藥所畫南海倭國有蚌淚和¶
色著物晝隠夜見沃焦山有石摩色染物夜晦晝顯(海/外)¶
(記/)有藏戴松鬬牛者出與客觀旁有牧童曰鬬牛力在¶
前尾入兩股間今畫鬬而尾掉何也(仇池/記)予老於農圃¶
日親梨杷故雖不識畫而知此畫之為真牛也彼其前¶
者却顧而徐行後者驤首而騰赴目光烱然真若相語¶
以雨而相趣以歸者覽者未必知也良工獨苦詎不信¶
然(宋文/公䟦)¶
<pb:KR3k0025_WYG_087-54a>¶
　　　畫竹¶
集植物之中竹難寫古今雖畫無似者蕭郎手下獨通¶
真丹青已來唯一人人畫竹身肥擁腫蕭畫莖痩節節¶
竦人畫竹梢死羸垂蕭畫枝活葉葉動不根而生從意¶
生不筍而成由筆成嬋娟不生筠粉態蕭瑟盡得風煙¶
情舉頭忽看不似畫低耳静聽疑有聲(白樂/天)¶
本朝墨竹起於近代不知其所師承初吴道子作畫連¶
筆作卷不加丹青予意墨竹之師起於此(山谷/序)竹之始¶
<pb:KR3k0025_WYG_087-54b>¶
生一寸之萌耳而節葉具焉自蜩蝮蛇蚹以至于劍枝¶
十尋者生而有之也今畫者乃節節而為之葉葉而累¶
之豈復有竹乎故畫竹必先得竹意於胷中執筆熟視¶
乃見其所欲畫者急起從之振筆直遂以追其所見如¶
兎起鶻落少縱則逝矣(東/坡)東坡命官奴秉燭捧硯寫風¶
竹一枝題詩云更將掀舞勢把燭畫風篠美人為破顔¶
憐此腰肢裊　老可能為竹寫真小坡今與石傳神(並/同)¶
(上/)¶
<pb:KR3k0025_WYG_087-55a>¶
　　　畫花木¶
傳記黄筌父子畫花妙在賦色用筆極細始不見墨迹¶
但似輕色染成謂之寫生江南徐熈以筆畫之殊草草¶
畧施丹粉而神氣迥出别有生意筌惡其軋已言其粗¶
俗不入格罷之熈之子乃效諸黄格更不用墨筆直以¶
彩色圖之謂之沒骨圖筌不復能疵瑕遂得齒院品然¶
其氣韻皆不及熈逺甚(筆/談)蜀有趙昌善畫花每晨朝露¶
下遶欄捧玩手中調采色自課寫生趙昌其為生菜折¶
<pb:KR3k0025_WYG_087-55b>¶
枝果尤妙(東齊/記事)世多墨畫山水竹石及人物者未有以¶
畫花者也汴人尹白能之為賦詩云花心起墨暈春色¶
散毫端縹緲形纔具扶踈態自完(東/坡)古來寫生人妙絶¶
誰似昌晨粧與午醉真態含陰陽君看此花枝中有風¶
露香　却因梅雨丹青暗洗出徐熈落墨花(並前/人)衡州¶
花光仁老以墨為梅花黄魯直觀之曰如嫩寒春曉行¶
孤山水邊籬落間但欠香耳(冷齋/夜話)筆端喚醒玉梅魂滿¶
䄂春風不見痕未許捲簾新月上却教煙雨惱黄昏(張/灝)¶
<pb:KR3k0025_WYG_087-56a>¶
　¶
　¶
　¶
　¶
　¶
　¶
　¶
　¶
<pb:KR3k0025_WYG_087-56b>¶
　¶
　¶
　¶
　¶
　¶
　¶
　¶
　記纂淵海卷八十七¶
