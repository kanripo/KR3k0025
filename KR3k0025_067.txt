# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:34.766188
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷六十七
<pb:KR3k0025_WYG_067-1a>¶
欽定四庫全書¶
　記纂淵海卷六十七　　　宋　潘自牧　撰¶
　　人己部¶
　　　人已兩得¶
經觀頥觀其所養也自求口食觀其自養也(易/)謀其身¶
不遺其友(禮/記)惟天下至誠為能盡其性能盡其性則能¶
盡人之性　誠者非自成己而已也所以成物也(中/庸)¶
集愷悌以肥家信義以急人(唐文/粹)¶
<pb:KR3k0025_WYG_067-1b>¶
　　　人已兩失¶
史申叔時曰人有言曰牽牛以蹊人之田而奪之牛牽¶
牛以蹊者信有罪矣而奪之牛罰已重矣(左𫝊互見/施報兩失)世¶
之亂也君子稱其功以加小人小人伐其技以馮君子¶
(左襄/十三)丞相田蚡言灌夫家在潁川横甚民苦之灌夫亦¶
持丞相隂事為姦利受淮南王金(史灌/夫𫝊)楚軍食少項王¶
患之乃為髙爼置太公其上告漢王曰今不急下吾烹¶
太公漢王曰吾翁即若翁必欲烹而翁幸分我一杯羮¶
<pb:KR3k0025_WYG_067-2a>¶
(通鑑漢/髙祖紀)¶
集楚則失矣而齊亦未為得也(司馬相如上林賦/互入此莫笑彼)陵雖¶
孤恩漢亦負徳(文選李/陵書)¶
　　　施報兩得¶
經投我以桃報之以李(詩/)以徳報徳(論/語)¶
子君之視臣如手足則臣視君如腹心(孟/子)¶
集美人贈我錦繡段何以報之青玉案　美人贈我金¶
錯刀何以報之英瓊瑤(文選張平/子四愁詩)¶
<pb:KR3k0025_WYG_067-2b>¶
　　　施報兩失¶
經子弗祗服厥父事大傷厥考心於父不能字厥子乃¶
疾厥子於弟弗念天顯乃弗克恭厥兄兄亦不念鞠子¶
哀大不友於弟(書/)¶
子惡聲至必反之　君之視臣如犬馬則臣視君如國¶
人君之視臣如草芥則臣視君如冦讐　殺人之父人¶
亦殺其父殺人之兄人亦殺其兄(孟/子)¶
史牽牛以蹊人之田而奪之牛牽牛以蹊者信有罪矣¶
<pb:KR3k0025_WYG_067-3a>¶
而奪之牛罰已重矣(左宣十一互/入人已兩失)劉穆之往妻兄家乞¶
食多見辱江氏後有慶㑹属令勿來穆之猶往食畢求¶
梹榔江氏兄弟戲之曰梹榔消食君乃常飢何忽須此¶
妻市肴饌為其兄弟以餉穆之穆之為丹陽尹召妻兄¶
乃令厨人以金柈貯梹榔一斛進之(宋書本傳互入妻/家及報怨兩門)¶
　　　責己恕人¶
經與人不求備檢身若不及(書/)躬自厚而薄責於人則¶
逺怨矣　不患人之不己知患不知人也　攻其惡無¶
<pb:KR3k0025_WYG_067-3b>¶
攻人之惡(論/語)¶
史晉敗秦師於殽獲百里孟明視西乞術白乙丙以歸¶
文嬴請三帥公許之秦伯鄉師而哭曰孤違蹇叔以辱¶
二三子孤之罪也不替孟明孤之過也大夫何罪(左𫝊/僖公)¶
(三十/三年)漢主曰孤負黄權權不負孤也(通鑑魏/文紀)劉洪専督¶
江漢謀事有成者則曰某人之功也如有負敗則曰老¶
子之罪　陸贄曰寧人負我無我負人(通/鑑)李廣曰諸校尉¶
無罪乃我自失道吾今自上簿至幕府(前本/傳)¶
<pb:KR3k0025_WYG_067-4a>¶
傳記人之有徳於我也不可忘也吾有徳於人也不可¶
不忘也(戰國/䇿)¶
集君子謹乎約己𢎞乎接物(典/論)古之君子其責己也重¶
以周其待人也輕以約(韓/文)¶
本朝以恕己之心恕人則仁不可勝用矣以責人之心¶
責己則義不可勝用矣(言行/録)¶
　　　恕己責人¶
經縱我不往子寧不嗣音(詩/)非諸人行諸己(禮/記)不能正¶
<pb:KR3k0025_WYG_067-4b>¶
其身如正人何　其身不正雖令弗從(論/語)¶
子身不用禮而望禮於人身不用徳而望徳於人(家/語)吾¶
未聞枉己而正人者也况辱己以正天下乎(孟/子)志不免¶
於曲私而兾人以己為公也行不免於汙漫而兾人以¶
己為修也　身不善而怨人不亦反乎(荀/子)行非其所履¶
以督人是猶笞父而責人以大舜之節罵母而規人以¶
曽閔之行(唐/子)¶
史宋子明謂桐門右師曰吾有衰絰而子擊鐘何也右¶
<pb:KR3k0025_WYG_067-5a>¶
師曰已衰絰而生子余何故舎鐘(左定九年互/入敏於應對)已則無¶
禮而責於有禮者女何故行禮(左/傳)鄧艾謂宗預曰禮六¶
十不服戎而卿受兵何也預答曰卿七十不還兵我六¶
十何為不受耶(蜀/志)曹操曰寧我負人無人負我(三國/魏志)己¶
無能而望他人用己無善而望他人愛猶農夫鹵莽種¶
之而怨天澤不潤雖欲弗餒可乎(唐書柳/玭𫝊)¶
𫝊記財者君之所輕死者士之所重君不肯以所輕與¶
士而責士以所重事君(戰國/䇿)晉平公使工為弓三年乃¶
<pb:KR3k0025_WYG_067-5b>¶
成射不穿一札公怒将殺工(烈女/傳)¶
集其責人也詳其待己也亷詳故人難於為善亷故自¶
取也少已未有善曰我善是是亦足矣已未有能曰我¶
能是是亦足矣外以欺於人内以欺於心未少有得而¶
止矣是不亦待於己者已亷乎其於人也曰彼雖能是¶
其人不足稱也彼雖善是其用不足稱也舉其一不計¶
其十究其舊不圖其新恐恐然惟懼其人之有聞也是¶
不亦責於人者已詳乎夫是謂不以衆人待其身而以¶
<pb:KR3k0025_WYG_067-6a>¶
聖人望於人(韓文/原毁)不知清己之慮而惡人之譁(柳/文)¶
　　　譽己毁人¶
𫝊記齊席毗(毗一/作玭)清幹之士嗤鄙文學嘲劉逖云君輩¶
詞藻譬若朝菌須臾之玩非宏才也豈比吾徒千丈松¶
常有風霜不可彫悴(顔氏/家訓)¶
集辯士多毁訾不聞談己非(唐文/粹)¶
本朝韓浦韓洎咸有詞學浦嘗輕洎語人曰吾兄為文¶
譬如繩樞草舍聊庇風雨予之為文是造五鳳樓手(楊/文)¶
<pb:KR3k0025_WYG_067-6b>¶
(公筆/談)¶
　　　薄己厚人¶
經君子貴人而賤己先人而後己(禮/記)¶
子勞苦之事則争先饒樂之事則能讓(荀/子)¶
史小自潤之時(師古曰言所潤益於己者/當減小之西漢谷永傳)薛包篤行父¶
母服除子弟求分財異居包不能止乃中分其財奴婢¶
引其老者曰我共事乆若不能使也田廬取其荒廢者¶
曰吾少時所理意所戀也器物取朽敗者曰我素所服¶
<pb:KR3k0025_WYG_067-7a>¶
食身口所安也(漢/書)范震為司徒田不過一頃復推與兄¶
子(後/漢)郭林宗減三牲之具以供賓旅(通鑑漢/桓紀)流民萬餘¶
户入縣界韓韶開倉賑之主者争謂不可韶曰長活溝¶
壑之人而以此伏罪含笑入地矣(通/鑑)温大雅将改𦵏其¶
祖父筮者曰𦵏於此地害兄而福弟大雅曰若得家弟¶
永康我将含笑入地𦵏訖嵗餘而卒(唐書弟/彦愽也)¶
𫝊記閔子騫為後母所苦冬月以蘆花衣之以代絮父¶
知之欲出後母子騫曰母在一子寒母去三子單父遂¶
<pb:KR3k0025_WYG_067-7b>¶
止(孝子/傳)¶
集劉禹錫刺播州子厚泣曰播非人所居夢得親在堂¶
且萬無母子俱往理将拜疏願以柳易播(韓作/柳銘)削衣貶¶
食不立資遺以班親舊為友為義　擔石之儲常空於¶
私室方丈之食每盛於賓筵(韓/文)¶
　　　厚己薄人¶
子豐取刻予(荀/子)¶
史今銅鞮之宫數里而諸侯舎於隷人門不容車而不¶
<pb:KR3k0025_WYG_067-8a>¶
可踰越(左襄三/十一)勤民以自封(國語/楚)不損用而大自潤(西/漢)¶
(谷/傳)　董卓小孫七嵗愛之以為己子至殺人之子如蚤¶
蝨耳(本/𫝊)平章事豆盧革百官俸錢皆折估而革父子獨¶
受實錢百官自五月給而革父子自正月給(通鑑後唐/明宗互入)¶
(貪/汙)¶
本朝有毁其一錢之錐必失色而營䕶之至乃一怒而¶
刀鋸百生一饞而葅醢千命容態恬然曽視一錢之錐¶
不若金玉已生沙礫人命(鳴道/集)¶
<pb:KR3k0025_WYG_067-8b>¶
　　　利己害人¶
經季武子成寢杜氏之𦵏在西階之下(夷人冢墓以/為宅禮記)¶
子以鄰國為壑(孟/子)¶
史毁人以自成(左/𫝊)¶
集法吏多少年磨淬出角圭將舉汝愆尤以為己階梯¶
(韓/集)¶
　　　為己¶
經貨力為己以功為己(禮/記)¶
<pb:KR3k0025_WYG_067-9a>¶
子楊子取為我拔一毛而利天下不為也(孟/子)楊子曰世¶
故非毛所濟(列/子)¶
史奉己而已不在民矣(左/𫝊)杜密曰劉勝位為大夫知善¶
不薦聞惡無言隠情惜已自同寒蟬(後/漢)私自潤入(通鑑/晉紀)¶
集入門各自媚誰肯相為言(長城/窟)¶
　　　以己體人¶
經無自廣以狹人(書/)大夫䟦渉我心則憂(詩/)鄰有䘮舂¶
不相里有殯不巷歌(禮/記)所惡於下毋以事上所惡於上¶
<pb:KR3k0025_WYG_067-9b>¶
毋以使下(大/學)施諸己而不願亦勿施於人(中/庸)己欲立而¶
立人己欲達而達人　子食於有䘮者之側未嘗飽也¶
　子貢曰有一言而可以終身行之者乎子曰其恕乎¶
己所不欲勿施於人　我不欲人之加諸我也吾亦欲¶
無加諸人(論/語)¶
史晉荀吳圍鼓鼔人或請以城叛穆子曰或以吾城叛¶
吾所甚惡也人以城來吾獨何好焉(左昭/十五)楚王曰人之¶
愛其子也亦如余乎(左昭/十二)晉祖逖牙門童建毅殺内使¶
<pb:KR3k0025_WYG_067-10a>¶
周密降後趙石勒勒輒送首於逖曰叛臣逃吏吾之深¶
仇將軍之惡也猶吾惡也(通鑑晉元紀/互入疾惡)蘧伯玉耻獨為¶
君子(東/漢)顧榮與同寮宴見執炙者有欲炙之色榮割炙¶
啗之坐者問其故榮曰豈有終日執之而不知其味¶
庾亮所乗馬有的顱殷浩以為不利於主勸亮賣之亮¶
曰何有己之不安而移之於人(晉本/傳)秦王堅召代長史¶
燕鳳問代所以亂故鳳具以状對堅曰天下之惡一也¶
乃執寔君及斤至長安車裂之(通鑑晉/武紀)隂鏗嘗與賓客¶
<pb:KR3k0025_WYG_067-10b>¶
宴飲見行爵者因回酒炙以授之曰吾儕終日酣酒而¶
執爵者不知其味非人情也(南/史)山南地熱上以軍士未¶
有春服亦自御裌衣(通鑑/徳宗)¶
集衆鳥欣有託吾亦愛吾廬(陶淵/明)視人之瘼如疽在身¶
(劉賓/客)穏暖皆如我天下無寒人(白樂/天)若知其心安而思¶
所以安人其性適而思所以適物不以自樂而忽鰥寡¶
之苦不以自逸而忘稼穡之勞(勞一作勤/吕和叔文)¶
𫝊記晏子曰古之賢者飽而知人飢温而知人寒(晏子/春秋)¶
<pb:KR3k0025_WYG_067-11a>¶
　　　以己度人¶
子埳井之蛙謂東海之鼈曰吾跳梁乎井幹之上入休¶
乎缺甃之崖赴水則接腋持頥蹶泥則沒足滅跗還虷¶
蟹與科斗莫吾能若也且夫擅一壑之水而跨跱埳井¶
之樂此亦至矣夫子奚不時來入觀乎(荘秋水互入/見聞淺狹)羣¶
蟻觀鼇隠如岳蟻曰彼之冠山何異我之戴粒逍遙封¶
壤之顛伏乎窟穴也(符/子)¶
集離婁㣲睇兮瞽以為無明(楚/辭)已嗜臭腐養鴛雛以死¶
<pb:KR3k0025_WYG_067-11b>¶
䑕(嵇叔/夜書)¶
本朝此戰國䇿士以己度伊尹者也(東/坡)¶
　　　臆度¶
經他人有心予忖度之(詩/)億則屢中(論/語)¶
　　　反己¶
經自我致戎又誰咎也(易/)小人怨汝詈汝則皇自敬徳¶
　責人斯無難惟受責俾如流是惟艱哉(書/)子曰三人¶
行必有我師焉擇其善者而從之其不善者而改之(論/語)¶
<pb:KR3k0025_WYG_067-12a>¶
正己而不求於人則無怨(記中/庸)君子求諸己　子曰見¶
賢思齊焉見不賢而内自省也　君子病無能焉不病¶
人之不己知也　不患人之不己知患其不能也　内¶
省不疚夫何憂何懼(論語互/入無愧)¶
子吾所謂聰者非謂其聞彼也自聞而已矣吾所謂明¶
者非謂其見彼也自見而已矣(荘/子)愛人不親反其仁治¶
人不治反其智禮人不答反其敬行有不得者皆反求¶
諸己　自反而不縮雖褐寛博吾不惴焉自反而縮雖¶
<pb:KR3k0025_WYG_067-12b>¶
千萬人吾往矣　射者正己而後發發而不中不怨勝¶
己者反求諸己而已矣　有人於此其待我以横逆則¶
君子必自反也(孟/子)曽子曰同逰而不見愛者吾必不仁¶
也交而不見敬者吾必不長也臨財而不見信者吾必¶
不信也三者在身曷怨人　見善翛然必有以自存也¶
見不善愀然必有以自省也(荀/子)與其譽堯而毁桀也不¶
如掩聰明而反修其道也(淮南/子)李密問英雄子曰自知¶
曰英自勝曰雄(文中/子)¶
<pb:KR3k0025_WYG_067-13a>¶
史楚椒舉曰無瑕者可以戮人(左昭/四年)富辰曰吾兄弟之¶
不恊焉能怨諸侯之不睦(左𫝊僖/二十三)心茍無瑕何恤乎無¶
家(左閔/元年)鄭人㳺於鄉校以論執政然明欲毁之子産曰¶
我聞忠善以損怨不聞作威以防怨(左襄三/十二年)縱彼不言¶
籍獨不愧於心乎(史記項/羽紀)臨川羨魚不如歸而結網(西/漢)¶
(揚雄𫝊互入/先欲自攻)聞觀物之智為反己之察(東漢馬/援𫝊)人有毁¶
己當退而求之於身若己有可毁之行則彼言當矣若¶
己無可毁之行則彼言妄矣當則無怨於彼妄則無害¶
<pb:KR3k0025_WYG_067-13b>¶
於身又何反報焉諺曰救寒莫如重裘止謗莫如自修¶
斯言信矣(通鑑魏/明紀)顔含曰吾聞伐國不問仁人向馮祖¶
思問佞於我我豈有邪徳耶(通鑑/晉紀)阮裕在剡曽有好車¶
借無不給有人𦵏母意欲借而不敢言後裕聞之歎曰¶
吾有車而使人不借何以車為命焚之(晉/書)楊昭儉曰刻¶
石紀功不若降哀痛之詔染翰稱美不若頒罪己之文¶
(通鑑晉/髙祖)盜發郭子儀父冡捕之不獲人以魚朝恩素惡¶
子儀疑其使之子儀自奉天入朝朝廷憂其為變子儀¶
<pb:KR3k0025_WYG_067-14a>¶
見上上語及之子儀流涕曰臣乆將兵不能禁暴軍士¶
多發人冢今日及此乃天譴非人事也朝廷乃安(通鑑/大歴)¶
(元/年)¶
集齊生兄為時名相朝之碩臣皆其舊友齊生舉進士¶
有司用是連枉齊生齊生不以云乃曰我之未至也有¶
司豈枉我哉我将利吾器而俟其時耳抱負其業東歸¶
於家吾觀於人有不得志則非其上者衆矣亦莫計其¶
身之短長也若齊生者既不得志矣而曰我未至也不¶
<pb:KR3k0025_WYG_067-14b>¶
以闗於有司其不亦鮮乎哉(韓文送齊/生下第序)¶
本朝君子與小人處為小人侵陵則修省畏避動心忍¶
性増益預防(老/泉)¶
　　　不能反己¶
經不善學者師勤而功半又從而怨之(禮/記)小人求諸人¶
(論/語)¶
集鏡明不自照(盧仝/集)溺井而怨伯益失火而怨燧人(同/上)¶
　　　苛責於人¶
<pb:KR3k0025_WYG_067-15a>¶
經魯人有朝祥而暮歌者子路笑之夫子曰由爾責於¶
人終無己夫(禮/記)子曰小人使人也求備焉(論/語)¶
子苛煩者難為恭(譙/子)責三光不照於覆盆之内(抱朴/子)¶
史孫季舒與石崇酣燕慢傲過度崇欲表免之裴楷謂¶
崇曰足下飲人狂藥責人正禮不亦乖乎(晉裴/楷𫝊)庫狄伏¶
連居室患蠅杖門者曰何故聽入(北/史)¶
集自拳五色毬迸入他人宅却捉蒼頭奴玉鞭打三百¶
(詩/話)¶
<pb:KR3k0025_WYG_067-15b>¶
　　　不任己意(附虛心/)¶
經君子以虛受人(易/)舍己從人(書/)¶
子古之王者知雖落天地不自慮也辨雖彫萬物不自¶
說也能雖盖海内不自為也(荘/子)¶
史昔周公朝讀百篇書夕見七十士猶恐不足(通/鑑)惟不¶
自用乃能用人(通鑑唐/徳宗)李絳或乆不諫上輒詰之曰豈¶
朕不能容受耶将無事可諫也(通鑑唐/憲宗)¶
𫝊記以天下之目視則無不見也以天下之耳聽則無¶
<pb:KR3k0025_WYG_067-16a>¶
不聞也以天下之心慮則無不知也(太公/六韜)¶
集虛舟應物(駱賓/王)幽谷無私有至斯響洪鐘虛受無來¶
不應(頭陀/寺碑)¶
本朝萬事轉頭同墮甑獨身浮世若虛舟(詩/話)¶
　　　専擅¶
經權臣擅命(詩/序)愚而好自用賤而好自専(中/庸)¶
子愚者好専事而妬賢能(荀/子)鷄有専栖之雄雉有擅澤¶
之鷮(抱朴/子)¶
<pb:KR3k0025_WYG_067-16b>¶
史鄭子孔之為政也専國人殺之(左襄/十九)祭仲専鄭伯患¶
之(左成/十五)子産曰衆怒難犯専欲難成(左襄/十年)盧蒲嫳聽政¶
於其家(左/傳)齊髙止好以事自為功且專故難及之(左襄/二十)¶
(九/年)臧文仲曰以人從欲鮮濟(左僖/二十)專聽生姦獨任成亂¶
(通鑑梁/武紀)擅利擅害(通鑑/秦紀)盧把秉政為吏部侍郎闗播為¶
中書侍郎同平章事上嘗與宰相論事播意有所不可¶
起立欲言把目之而止遂至中書把謂播曰以足下端¶
慤少言故相引至此向者柰何發口欲言耶(通鑑唐/徳宗)作¶
<pb:KR3k0025_WYG_067-17a>¶
威福於廟堂之上(前漢諸/侯王)専則人實敝之(前漢五/行志)専權¶
自恣(史趙/髙傳)春秋之義亡遂事漢家之法有矯制(前漢馮/奉世𫝊)¶
以匹夫之細竊殺生之權(西漢㳺/俠傳)田蚡為丞相薦人或¶
起家至二千石權移主上上曰君除吏盡未吾亦欲除¶
吏嘗請考工地益宅上怒曰君何不遂取武庫(西漢田/蚡𫝊)¶
集専塲誇觜距(韓/集)¶
　　　舍己狥人¶
經舍爾靈龜觀我朶頥凶(易/)¶
<pb:KR3k0025_WYG_067-17b>¶
子人病舍其田而芸人之田所求於人者重而所以自¶
任者輕　為之詭遇一朝而獲十(孟/子)¶
史黄歇與太子謀曰(初歇與太子/為質於秦)不如亡秦與使者俱¶
出臣請以死當之太子因變服為楚使者御以出闗而¶
黄歇守舍常為太子謝病度太子已逺乃自言於王曰¶
楚太子已歸出逺矣歇願賜死(通鑑/周紀)李雲上書帝怒下¶
有司逮雲時𢎞農五官掾杜衆傷雲以忠諫獲罪上書¶
願與雲同日死(通鑑漢/桓紀)朱震收𦵏陳蕃尸匿其子逸事¶
<pb:KR3k0025_WYG_067-18a>¶
覺繫獄合門桎梏震受考掠誓死不言逸由是得免(通/鑑)¶
(漢靈/紀)侍御史景毅子顧為李膺門徒未有録牒不及於¶
譴毅慨然曰本謂膺賢遣子師之豈可以脫漏名籍茍¶
安而已遂自表免(通鑑漢/靈紀)¶
集士有經世籌自無活身䇿(山/谷)¶
　　　勞己為人¶
子為淵敺魚者獺也為叢敺雀者鸇也(互入與/人為地)墨子兼¶
愛摩頂放踵利天下為之(孟/子)¶
<pb:KR3k0025_WYG_067-18b>¶
史梁武帝曰朕三更出治事事少午前竟事多日昃方¶
食昔腰腹過於十圍今之瘦削裁二尺餘為誰之咎救¶
物故也(通鑑/本紀)¶
集如何織紈素自著藍縷衣(孟東/野)賓客歡娛僮僕飽始¶
知官職為他人(白樂天集互入省/悟及與人為地)年年道我蠶辛苦底¶
事渾身着苧衣(杜荀/鶴集)蠶老繭成不庇身蜂飢蜜熟屬他¶
人(白樂/天)¶
　記纂淵海卷六十七¶
