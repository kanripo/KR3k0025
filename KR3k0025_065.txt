# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:34.714913
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷六十五
<pb:KR3k0025_WYG_065-1a>¶
欽定四庫全書¶
　記纂淵海卷六十五　　　宋　潘自牧　撰¶
　　名譽部¶
　　　為世輕重¶
經若金用汝作礪若濟巨川用汝作舟楫若嵗大旱用¶
汝作霖雨　若作酒醴爾惟麴糵若作和羮爾惟鹽梅¶
　道洽政治澤潤生民四夷左袵㒺不咸賴(書/)君子所¶
依小人所腓(辟/也)樂只君子邦家之基樂只君子邦家之¶
<pb:KR3k0025_WYG_065-1b>¶
光　四方是維天子是毗　君子如怒亂庶遄沮君子¶
如祉亂庶遄已　赫赫師尹民具爾瞻　行歸於周萬¶
民所望　綱紀四方為周之翰(詩/)夫子之得邦家者所¶
謂立之斯立道之斯行綏之斯來動之斯和其生也榮¶
其死也哀(語/)¶
子虞不用百里奚而亡秦穆公用之而霸　一怒而諸¶
侯懼安居而天下息(孟/子)喜而天下和之怒而暴亂畏之¶
(荀樂/論)¶
<pb:KR3k0025_WYG_065-2a>¶
史季孫欲以田賦使冉有訪諸仲尼曰子為國老待子¶
而行若之何子之不言也(左/)孔子布衣𫝊十餘世學者¶
宗之自天子王侯中國言六藝者折𠂻於夫子可謂至¶
聖矣　後世藏孔子衣冠琴書至于漢二百餘年不絶¶
高帝過魯以太牢祀焉諸侯卿相至常先謁然後從政¶
(孔子/世家)子産仁人鄭所以存者子産也(史鄭/世家)毛先生遂一¶
至楚使趙重於九鼎大吕(史記平/原君傳)夷吾所居國重(史齊/世家)¶
魯仲連不肯帝秦而秦将聞之却五十里(史本/𫝊)子貢一¶
<pb:KR3k0025_WYG_065-2b>¶
出存魯亂齊破呉彊晉而霸越(史記孔/子世家)楚春申君魏信¶
陵君救趙秦軍為之却三十里(史平/原𫝊)天下騷動宰相得¶
之若得一敵國云(史㳺俠/劇孟𫝊)所在國重所去國輕(戰國/䇿)諸¶
侯以公子賢多客不敢加兵謀魏十餘年(史魏無/忌傳)為國¶
柱石(漢霍/光傳)為一代之柱臣(漢蕭/何𫝊)李将軍死天下知與不¶
知皆為流涕(前漢李/廣𫝊)魯以季友治亂楚以子玉輕重魏¶
以無忌折衝項以范増存亡百萬之衆不如一賢(漢/書)孟¶
軻雖連(音/輦)蹇猶為萬乘師(漢揚/雄𫝊)王成黄霸朱邑龔遂鄭¶
<pb:KR3k0025_WYG_065-3a>¶
𢎞召信臣等所居民富所去見思生有榮號死見奉祀¶
(西/漢)天下想聞其風采(西漢霍/光𫝊)漢高祖任蕭何於闗中無¶
西顧之憂(後漢冦/恂𫝊)自天子及大臣皆賴恃之(東漢袁/安傳)陳¶
寔在鄉閭平心率物其有争訟輙求判正曉譬曲直退¶
無怨者至乃嘆曰寧為刑罰所加不為陳君所短(東漢/本𫝊)¶
种暠為益州刺史得百姓心後匈奴冦并涼二州桓帝¶
擢為度遼将軍由是羌戎龜兹莎車烏孫等皆來順服¶
至司馬薨并涼邊人咸為發哀匈奴聞之舉國傷惜單¶
<pb:KR3k0025_WYG_065-3b>¶
于毎入朝賀望見墳墓輙哭泣祭祀(後漢/本傳)吳公隠若一¶
敵國(東漢吳/漢𫝊)容貌堂堂國之光輝智慮謀畧朝之淵藪¶
(東漢伏/湛𫝊)陳寔卒海内赴弔者三萬餘人制衰麻者以百¶
数(通鑑/東漢)孔融云鄭君里門四方所由觀禮其廣令容髙¶
車結駟名為通徳門(後漢鄭/康成)天下安注意相天下危注¶
意将将相和則士豫附天下雖有變權不分也為社稷¶
計在兩君掌握(通鑑漢/高后)士者國之重器得士則重失士¶
則輕(通鑑漢/成紀)高熲為隋相公平識治體隋之興亡係熲¶
<pb:KR3k0025_WYG_065-4a>¶
之存沒(通鑑唐/太宗)牛僧孺楊於陵裴垍盧坦此數人皆今¶
之人望天下視其進退以卜時之否臧者也(通鑑唐/憲宗)鄭¶
注求為鳯翔節度使請禮部員外郎韋温為副使韋温¶
不可或曰拒之必為患温曰擇禍莫若輕拒之止於逺¶
貶從之有不測之禍卒辭(通鑑唐/文宗紀)王衍口中雌黄朝野¶
謂之一世龍門(晉書/本𫝊)深源不起當如蒼生何(晉書殷/浩傳)桓¶
彛初過江見朝廷㣲弱憂懼不樂徃見王導極談世事¶
還謂周顗曰向見管夷吾無復憂矣(晉書王/導𫝊)時江左草¶
<pb:KR3k0025_WYG_065-4b>¶
創綱維未舉温嶠殊以為憂及見王導共談歡然曰江¶
左自有管夷吾復何慮(晉温/嶠𫝊)殷浩弱冠有美名三府辟¶
不就時擬之管葛王濛謝尚伺其出處以卜江左興亡¶
(晉書/本𫝊)為儉嵗之粱稷寒年之纎纊(齊劉/糾𫝊)北齊主登童子¶
寺望并州城曰此是何等城或對曰此是金城湯池天¶
府之國齊主曰我謂唐邕是金城此非金城也(北/史)太宗¶
授李緯為兵部尚書房𤣥齡在京城㑹有自京師來者¶
太宗問𤣥齡聞緯拜尚書如何曰但說緯好鬚更別無¶
<pb:KR3k0025_WYG_065-5a>¶
它語遽改緯洛州刺史其為當世準的如此　裴度威¶
譽徳業侔於郭子儀出入中外以身繫國之安危為時¶
之輕重者二十年凡命将相無賢不肖皆推度為首(唐/書)¶
以身為天下安危者二十年(唐郭子/儀𫝊)唐李栖筠初封賛¶
皇縣尹喜奨善而樂人攻己之短為天下士歸重不敢¶
有所斥稱賛皇公云(本/𫝊)開元後天下稱曰曲江公而不¶
名(唐張九/齡傳)河北恃公為金城(唐顔真/卿𫝊)元徳秀天下高其¶
行不名謂之魯山(唐書卓/行本傳)狄公之賢北斗以南一人而¶
<pb:KR3k0025_WYG_065-5b>¶
已(唐狄仁/傑𫝊)裴度名震四方使外國者其君長必問度年¶
今幾状貌孰似天子用否其威譽徳業比郭汾陽而用¶
不用常為天下輕重天下莫不思其風烈(唐書/本𫝊)唐太宗¶
手詔曰世南當代名臣人倫準的今其云亡石渠東觀¶
中無復人矣(唐虞世/南𫝊)杜如晦與房𤣥齡共筦朝政天下¶
浩然歸重(唐/書)柳芳稱魏徵死知與不知莫不恨惜(唐魏/徵𫝊)¶
楊綰薨肅宗詔羣臣曰天不使朕致太平何奪綰之速¶
耶(唐書/本𫝊)唐肅宗時武臣無法度大将管崇嗣背闕大笑¶
<pb:KR3k0025_WYG_065-6a>¶
李勉劾不恭肅宗曰吾有勉乃知朝廷之尊(唐/書)李揆為¶
盧把所惡使蕃部長曰聞唐有第一人李揆公是否(唐/書)¶
(顔真/卿𫝊)裴度在朝兩河諸侯忠者懷强者畏今居東人人¶
失望(唐本/𫝊)王毛仲有寵於𤣥宗百官附之所不能致者¶
宋璟一人毛仲有婚上謂宰相宜與逹官悉詣其第既¶
而日中客未敢舉筯待璟乆之方至飲不盡巵遽稱腹¶
痛而歸(通/鑑)李戡隠陽羨里民有争不之官而詣戡以辨¶
　陽城隠中條山里閭有争訟不詣官而詣城決之¶
<pb:KR3k0025_WYG_065-6b>¶
蘇源明曰吾不幸生衰世所不恥者識元紫芝也(唐/書)¶
𫝊記夫山萬人之所觀仰育羣物而不倦材用生焉寳¶
藏殖焉飛禽萃焉走獸伏焉(韓詩/外𫝊)¶
集賢哲國之柱棟人之羽翼(桓譚/新論)名盖羣后是謂宗臣¶
(選陸士/衡𫝊)謝公還欲卧誰與濟蒼生(駱賓/王)今日朝廷須汲¶
黯　北辰當宇宙南嶽據江湖　劇孟七國畏(杜/詩)名成¶
身退猶係人望(駱賓/王)後進歸之承望聲光一言許可必¶
自矜重(杜牧/之)大國梁棟中朝羽儀(劉長/卿)萬里長城九重¶
<pb:KR3k0025_WYG_065-7a>¶
安枕　一柱中天而獨立(司空/表聖)倚為長城永固中夏¶
倚為長城捨一日而不可(白𫝊/集)有賢大國豐無子一家¶
貧男兒富邦家豈為榮其身(王建/詩)青山無逸人毎國大¶
覺貧(張文/集)若作進退爾惟旗鼔若斷首尾爾惟常蛇若¶
戮鯨鯢爾惟干将若拯沈溺爾惟巨艦(唐文/粹)¶
本朝范仲淹與韓琦必欲收復靈夏邊上謠曰軍中有¶
一韓西賊聞之心膽寒軍中有一范西賊聞之驚破膽¶
(五朝言/行録)四海以公之用舍一時為國之安危(臨/川)徂徠魯¶
<pb:KR3k0025_WYG_065-7b>¶
東山而先生非隠者也其仕嘗位于朝矣然魯人不稱¶
其官而稱其徳以為徂徠魯之望先生魯人之所尊名¶
之曰徂徠先生者魯人之志也(歐公撰石/守道墓誌)凡徇私者皆¶
指笑之曰你一个包家見貪汙者曰你一个司馬家(吕/氏)¶
(家塾/記)契丹尤畏韓魏公名凡使契丹及來使者必問韓¶
魏公安否(行/状)熈寧元豐間士大夫論天下賢者必曰君¶
實景仁(東坡撰范/鎮墓誌)士如稻苗待公秧臨流不度公為航¶
(後山贈/二蘇詩)温公没京師民畫其像刻印鬻之家置一本飲¶
<pb:KR3k0025_WYG_065-8a>¶
食必祝焉四方皆遣人購之京師時畫工有致富者(東/坡)¶
(撰温公/行状)遼人夏人遣使入朝與吾使至彼國者彼必問¶
公起居(司馬温公/神道碑)施之事實則可以慘舒四方之人見¶
之筆墨則可以照耀萬世之下(欒城/集)魏舒謂冦萊公曰¶
盛刺不復還留為山家之寳(唐宋/遺史)如日出時眠者皆作¶
如雷震時蟄者皆動　吏民瞻師尹之儀型中外識漢¶
相之風采　凡令中外執事膂力之畢陳視吾一二老¶
臣進退以為節卿若無事而引去人将相顧而自疑¶
<pb:KR3k0025_WYG_065-8b>¶
朕惟朝廷之盛衰常以輔相為輕重若根本强固則精¶
神折衝故薦吕臣奉己而不在民則晉文無復憂色汲¶
長孺直諌而守死節則淮南為之寝謀朕思得其人付¶
之以政使天下聞風而心服則人主無為而日尊　國¶
以得人而强如猛獸之衛藜藿以積賢為寳如珠玉之¶
茂山川湛然無營物自蒙利故崔公發議則淄青慙服¶
知朝廷之有人蜀使抗詞則孫權回顧歎張昭之不在¶
(東坡/集)神宗崩公赴闕臨衛士見公入皆以手加額曰此¶
<pb:KR3k0025_WYG_065-9a>¶
司馬相公也民遮道呼曰公無歸洛留相天子活百姓¶
所在數千人聚觀之(東坡集司馬/温公神道碑)楊綰當朝天下喜(山/谷)¶
(詩/)兒童誦君實走卒知司馬(東坡/集)范仲淹知開封京師¶
謠言曰朝廷無憂有范君京師無事有希文　范仲淹¶
卒天下想聞風采賢士大夫以不獲出其門為恥下至¶
里巷及逺方皆知其名(國史/本𫝊)天不生仲尼萬古如長夜¶
(唐庚集載蜀道/館舎壁間詩)¶
　　　不足輕重¶
<pb:KR3k0025_WYG_065-9b>¶
經焉能為有焉能為亡¶
子過我門而不入我室我不憾焉者其惟鄉原乎(孟/子)嬰¶
兒傷人而被傷者不以為怨侏儒嘲人而獲嘲者不以¶
為辱(列/子)¶
史漢高論功行封欲以曹參為第一鄂千秋曰雖無曹¶
參等百數何缺於漢(西漢蕭/何𫝊)譬如禽獸得其善言不足¶
喜惡言不足怒也(西漢匈/奴𫝊)居前不能令人輊居後不能¶
令人軒(後漢馬/援𫝊)不知貶毁之於己猶蚊虻之一過也(後/漢)¶
<pb:KR3k0025_WYG_065-10a>¶
(孔融/傳)¶
𫝊記鴻鵠一舉千里所恃六翮耳背上之毛腹下之毳¶
益一把飛不為加高損一把飛不為加下(韓詩/外𫝊)牛之一¶
毛生既無益死亦何損(魏董/尋云)¶
集生無益於事死無損於數(選自/試表)生無益於一毛死何¶
異於腐䑕(王/建)一縷鴻毛天地中(白侍/郎)¶
　　　雖有若無¶
經折其右肱雖左股在豈足用乎(易畧/例)子曰誦詩三百¶
<pb:KR3k0025_WYG_065-10b>¶
授之以政不逹使於四方不能専對雖多亦奚以為(語/)¶
子庶羞百品雜進於盤几而咽不下無為於貴饌矣抱¶
璧而行乞無為於貴寳矣(子華/子)堂谿空見韓侯昭曰今¶
有白玉巵而無當君渇将何以飲君曰以瓦巵(韓非/子)金¶
弧玉絃無激矢之能　土飯瓦胾不療於飢(抱朴/子)玉屑¶
盈匣不可琢為圭璋剉絲滿箧不可織為綺綬雖多亦¶
奚以為也(劉/子)¶
史趙括徒能讀其父書傳不知合變也(史記趙/奢𫝊)吳伐齊¶
<pb:KR3k0025_WYG_065-11a>¶
子胥曰得志於齊猶獲石田無所用(史記吳/世家)兵不完利¶
與空手同甲不堅密與袒裼同弩不可以及逺與短兵¶
同射不能中與無矢同中不能入與無鏃同(西漢晁/錯𫝊)夫¶
全趙之時武力鼎士袪服叢臺之下者一旦成市而不¶
能止幽王之湛患淮南連山東之俠死士盈朝而不能¶
還厲王之西也(西漢鄒/陽傳)李善淹貫古今不能綴辭故人¶
號書簏(唐/書)桓温曰昔劉景升有千斤大牛噉芻豆十倍¶
於常牛負重致逺曽不若一羸牸(通鑑晉/哀紀)矢雖注不射¶
<pb:KR3k0025_WYG_065-11b>¶
刀雖舉不擊矟雖利不刺(通鑑梁/高祖)傅迪好廣讀書而不¶
解其義劉栁曰卿讀書而無所解可謂書簏矣(晉書劉/栁𫝊)¶
𫝊記無刄之兵不毒之蟲無能為也(通/典)駢指在手必假¶
力於千鈞附贅居身非廣形於七尺(劉知幾/史通)鏤冰為璧¶
不可得而用也畫地為餅不可得而食也(史/通)陶犬無守¶
夜之益瓦雞無司晨之警(韓詩/外𫝊)¶
集劍鏤七星非有司天之用縑圖五岳寧識崇朝之雲¶
是知䇿彼泥龍不能令其逐日乘斯流馬安可使其奔¶
<pb:KR3k0025_WYG_065-12a>¶
電(梁庾肩/吾讓表)干将之刄未磨𤓰匏不能傷箆簬之機不發¶
魯縞不能穿(王充/論衡)薄戍綿冪無異蛛蝥之網弱卒細甲¶
無異螳蜋之衛(魏左太/冲賦)玉巵無當(未有/底也)雖寳非用(張平/子南)¶
(都/賦)有聲之玉無纇之珠不置於佩服掌握之間皆非其¶
所有(白𫝊/集)¶
本朝使天而雨珠寒者不得以為&KR0237;使天而雨玉飢者¶
不得以為粟(東坡喜/雨亭記)¶
　　　矜式¶
<pb:KR3k0025_WYG_065-12b>¶
經萬邦作式(書/)君子是則是效　文武吉甫萬邦為憲¶
　百辟為憲　文武是憲式是百辟　四方其訓之百¶
辟其刑之(詩/)君子動而世為天下道行而世為天下法¶
言而世為天下則(記中/庸)後世以為楷(記/)見而民莫不敬¶
言而民莫不信行而民莫不說(記中/庸)子思之母死於衛¶
柳若謂子思曰子聖人之後也四方於子乎觀禮(記/)徳¶
義可尊作事可法容止可觀進退可度以臨其民是以¶
其民畏而愛之則而象之(孝/經)¶
<pb:KR3k0025_WYG_065-13a>¶
子使諸大夫國人皆有所矜式規矩方員之至也(孟/子)端¶
而言端而動一可以為法則(荀/子)規者所以圓萬物矩者¶
所以方萬物(淮南/子)¶
史能為人則者不為人下矣(左/)孔子為中都宰一年四¶
方皆則之(史記孔/子世家)天下模楷李元禮(後漢黨/錮𫝊序)經為人師¶
行為人表(魏志劉/靖傳)士之模楷國之楨幹(東漢盧/植𫝊)賈彪在¶
京師與郭林宗為談論之首一言一行天下以為準的¶
(袁山崧/漢書)殷浩為風流宗(通鑑晉/成紀)吐言則為訓辭涖世則¶
<pb:KR3k0025_WYG_065-13b>¶
為物軌(東漢/李充)陳仲舉言為士則行為世範(世説/新語)張湛詳¶
言正色三輔以為儀表(東漢/本𫝊)庾亮端委廟堂百僚準則¶
(晉書謝/琨𫝊)魏舒堂堂人之領袖(晉書/本𫝊)¶
𫝊記師範億載規模萬古(史/通)¶
集作範後昆　立行可模置言成範　百代之儀表千¶
年之領袖(文/選)行為時領袖言作世蓍龜　清能律貪夫¶
(白侍/郎)言為代之軌物行為人之師表(唐張説撰姚/崇神道碑)萬世¶
之標準　吐辭為經舉足為法(韓/文)爝然為世程(劉禹/錫)羽¶
<pb:KR3k0025_WYG_065-14a>¶
儀朝廷潤色名教如宗廟瑚璉園林鴻鵠雖不常為人用¶
而自然可貴(李文/饒集)風度可以師長人倫動静可以訓齊¶
天下　羽儀振鷺黼藻羣龍(唐文/粹)¶
本朝匹夫而為百世師一言而為天下法是皆有以參¶
天地之化闗盛衰之運(東坡作潮州/韓文公碑)¶
　　　表帥¶
經正色率下(書/)子帥以正孰敢不正(語/)¶
子率馬以驥不亦可乎(揚/子)¶
<pb:KR3k0025_WYG_065-14b>¶
史范宣子讓其下皆譲欒黶為汰弗敢違也(左/)公孫𢎞¶
用節衣食為百吏先(史記太史/公自序)萬石君居家子孫在側¶
雖燕居必冠(西漢石/奮𫝊)陳寔在鄉閭平心率物(後/漢)清節為¶
百城表(南史樂/法才表)耿介為宗臣表(唐李/勉𫝊)¶
　　　委棄¶
經折其右肱雖左股在豈能用乎(易畧/例)譬彼壊木疾用¶
無枝(詩/)朽木不可雕也糞土之牆不可杇也(語/)¶
子惠子謂荘子曰吾有大樹人謂之樗其大本擁腫而¶
<pb:KR3k0025_WYG_065-15a>¶
不中繩墨其小枝卷曲而不中規矩立之塗匠者不顧¶
　所學者真土梗耳(荘/子)玉屑盈匣不可琢為珪璋剉絲¶
滿篋不可織為綺綬雖多亦奚以為也(劉/子)腐木不可以¶
為屋　弊單甑糜在旃茵之上雖貪者不搏也(淮南/子)¶
史臧紇曰衛侯其言糞土也　不可教訓(左/𫝊)一國棄之¶
如遺跡焉(國語如行人/之遺棄其迹)亡國之大夫不可以圖存敗軍¶
之將不可以語勇(西漢韓/信𫝊)國家棄憲如孤雛腐䑕耳(通/鑑)¶
(漢章/帝)顧視趙戒胡廣猶糞土也(東漢李/固𫝊)駑馬鉛刀不可¶
<pb:KR3k0025_WYG_065-15b>¶
强扶(通鑑漢/光武)王戎曰樹在道邊而多子必苦李也(晉書/本𫝊)¶
劉輿猶膩也近則汚人(晉書/本傳)¶
𫝊記李台嘏曰韓八座事藝如拆韈線無一條長(北夢/瑣言)¶
韓昭凡事如僧剃髪無有寸長(外史/檮杌)吐菓之核棄藥之¶
滓　糞土同捐(史/通)¶
集慈父不能愛無益之子仁君不能蓄無用之臣(選曹/子建)¶
(自/試)教義所不容紳冕所共棄(文選任彦/昇彈文)要領不足以膏¶
齊斧名字不足以汚簡墨(陳孔/璋檄)本在山馬在肆過之而¶
<pb:KR3k0025_WYG_065-16a>¶
不顧者雖日累千萬人未為不才與下乘也及至匠石¶
過之而不睨伯樂遇之而不顧而後知其非棟梁之才¶
超逸之足也(韓愈為人/求薦書)卧木易成蠧棄花難再春(孟東/野)¶
泥沙難振㧞(劉賔/客)生無益於一毛死何異於腐䑕(王/建)¶
　　　為人鄙賤¶
經國人不齒也　出鄉不與士齒　屏之逺方終身不¶
齒(記/)問子西曰彼哉彼哉(語/)¶
子徧國中無與立談者(孟/子)彼夫曷足稱乎大君子之門¶
<pb:KR3k0025_WYG_065-16b>¶
哉(荘/子)百姓賤之如㑌(所當為尫/病人也)惡之如鬼(荀/子)吾視子䝉¶
䝉若未視之狗子耳(惠/子)¶
史呉起嘗學於曽子其母死起不歸曽子薄之而與起¶
絶(史記/本傳)非子之座(史有/若𫝊)陳湯家貧匄貸無節不為州里¶
所稱(西漢/本𫝊)主父偃學長短縱横術㳺齊諸儒相與排擯¶
不容於齊家貧假貸無所得㳺趙燕中山皆莫能厚客¶
甚困(西漢/本𫝊)韓信家貧無行不得推擇為吏(漢本/𫝊)子之比¶
我䝉䝉如未視之狗(說/𫟍)狗䑕不食汝餘(世/說)第五倫少藴¶
<pb:KR3k0025_WYG_065-17a>¶
藉不修威儀以此見輕(後漢/本𫝊)度尚不修學不為鄉里推¶
舉(東漢/本𫝊)晉張載貌醜㳺洛陽市羣女以瓦石投之(晉/書)冢¶
中枯骨何足介意(通鑑漢/獻帝紀)梁尚書虞隲嘗為王偉所辱¶
乃唾其面偉曰君不讀書不足與語(梁世/祖)楊釗不學無¶
行為宗黨所鄙(通鑑唐/𤣥宗)孫晟素輕馮延已謂人曰金盃¶
玉盌乃貯狗矢乎(通鑑周/太宗)¶
集揚子撰法言蜀富貴人賫錢十萬願載一名子雲不¶
聽夫富人無義正如圏中之鹿欄中之牛安得妄載(王/充)¶
<pb:KR3k0025_WYG_065-17b>¶
(論/衡)閭閻闒茸名教所絶(選彈/文)季緒瑣瑣何足以云(文/選)¶
本朝譬之癬疥豈足爬搔(類/要)¶
　　　推尊¶
經徳輶如毛民鮮克舉之我儀圖之維仲山甫舉之(詩/)¶
夫子之不可及也猶天之不可階而升也　達巷黨人¶
曰大哉孔子博學而無所成名　子貢曰夫子其生也¶
榮其死也哀如之何其可及也(語/)故雖天子必有尊也¶
言有父也必有先也言有兄也(孝/經)¶
<pb:KR3k0025_WYG_065-18a>¶
子儒家惟有孟子閎逺㣲妙緼奥難見(孟子/序)道則高矣¶
美矣宜若登天然似不可及也　天下有逹尊三爵一¶
齒一徳一　孔子之謂集大成集大成也者金聲而玉¶
振之也　自生民以來未有盛於孔子也　以予觀於¶
夫子賢於堯舜逺矣(孟/子)仲尼之教獨尊於千古(孟子/後序)關¶
百聖而不慙蔽天地而不恥能言之類莫能加也(揚/子)¶
史民奉其君愛之如父母仰之如日月敬之如神明畏¶
之如雷霆　猶衣服之有冠冕木水之有本原(左/)天下¶
<pb:KR3k0025_WYG_065-18b>¶
言風流者謂樂廣王衍為稱首(晉書樂/廣傳)殷浩為風流談¶
論者所宗(晉書/本𫝊)器業殆人望也(南史宋/柳仲)柳顧博學罕所¶
推謝見虞世基曰海内共推一人非吾儔所及也(隋/書)門¶
地人物文學皆當世第一(唐書/李揆)昔孟軻拒楊墨去孔子¶
才二百年愈排二家乃去千餘嵗撥衰反正功與齊而¶
力倍之所以過况雄為不少矣(唐書韓/愈𫝊)¶
集與日月俱懸鬼神争奥孝敬之準式人倫之師友(文/選)¶
(序/)昭昭若三辰之麗乎天滔滔猶四瀆之紀于地(選齊/故安)¶
<pb:KR3k0025_WYG_065-19a>¶
(陸/碑)日月不息師表常尊(文選任昉/釋奠宴詩)文章之司命人物之¶
權衡　自三代以來風騷之後驅馳屈宋鞭撻揚馬千¶
載獨步推公一人(李太/白𫝊)何蕃入太學二十餘年學成行¶
尊諸生推頌不敢與蕃齒　自天子至郡邑守長通得¶
祀而徧天下者唯社稷與孔子焉然而社祭穀句龍與¶
棄乃其佐享非其専主又其位所不屋而壇豈如孔子¶
用王者事巍然當座以門人為配自天子而下北面拜¶
跪薦祭進退誠敬禮如親弟子者句龍棄以功孔子以¶
<pb:KR3k0025_WYG_065-19b>¶
徳固自有次第哉自古多有以功徳得其位者不得常¶
祀然其祀事皆無如孔子之盛所謂自生民以來未有¶
如夫子者其賢於堯舜者此其效歟　昭乎日月不足¶
以為明崒乎泰山不足以為高巍乎天地不足以為容¶
(韓/丈)夫子之道閎肆尊顯二帝三王無以侔大也(柳/文)坐上¶
無人第二流(劉賓/客)死而可作當小天下(裴度作/武侯碑)¶
本朝轍之來也於山見終南嵩華之高於水見黄河之¶
大且深於人見歐陽公而猶以為未見太尉也故願得¶
<pb:KR3k0025_WYG_065-20a>¶
覩賢人之光耀聞一言以自壮然後可以盡天下之大¶
觀而無憾矣　聖人之道譬如山海藪澤之奥人之入¶
於中者莫不皆得其所欲(欒城/集)韓氏之文之道萬世所¶
共尊天下所共𫝊而有也(歐陽公書/韓文後)曽子文章衆無有¶
水之江漢星之斗(臨川/集)¶
　　　素服¶
經君子不厲而威不言而信　有虞氏未施信於民而¶
民信之夏后氏未施敬於民而民敬之何施而得斯於民¶
<pb:KR3k0025_WYG_065-20b>¶
也　古之人一舉事而衆皆知其徳之備也(記/)¶
子一雀適羿羿必得之威也(荘/子)齊王謂子思曰先生名¶
高於海内吐言則天下之士莫不属耳目(孔叢/子)伯夷叔¶
齊非於死之日而後有名也(管/子)天不言而人推高焉地¶
不言而人推厚焉四時不言而百姓期焉(荀/子)¶
史賁諸懐錐刀而天下為勇西施衣褐而天下稱美(戰/國)¶
(䇿/)蒲且修繳鳬鴈悲鳴逢䝉撫弓虎豹哀嘷(說/苑)陳遵毎¶
至人門曰陳孟公座中莫不震動(西漢/本傳)耿純嘗為東郡¶
<pb:KR3k0025_WYG_065-21a>¶
太守威信著於衛地東都聞純入界盜賊九千餘人皆¶
詣降大兵不戰而還(通鑑漢/光武)桓氏累世臨荆州士民畏¶
之(通鑑晉/孝武紀)陸機與弟雲俱入洛造張華素重其名如舊¶
相識(晉書/本𫝊)顔真卿三朝舊臣忠直剛烈名重海内人所¶
信服　郭子儀位極人臣而衆不疾窮奢極欲而人不¶
非　韓愈為京兆尹六軍不敢犯法私相謂曰是尚欲¶
燒佛骨何可犯也(通鑑/唐紀)崔仁師訊諸囚皆曰崔公平恕¶
事無枉濫請速死無一人異辭者(通鑑/太宗)楊綰乆積公輔¶
<pb:KR3k0025_WYG_065-21b>¶
之望及大拜詔下朝野相賀(續世/說)¶
𫝊記齊澣善知今事高仲舒善知古事姚崇曰欲知古¶
事問仲舒欲知今事問齊澣則無敗政矣(韋絢戎/幕閒談)¶
集養由㳺睇而猿號(選班固/幽通賦)太學諸生推頌不敢與何¶
蕃齒(韓/文)騏𩦸未馳知有致逺之力干将未割知有剸堅¶
之功(高逹/夫)¶
本朝胡安定先生弟子散於四方隨其人賢愚循循雅¶
飭其言談舉止遇之不問可知為先生弟子其學者相¶
<pb:KR3k0025_WYG_065-22a>¶
語稱先生不問可知為胡公(安定/墓表)田夫野老皆號公司¶
馬相公婦人孺子知其為君實也(東坡撰温/公行状)邵康節常¶
以春秋時行㳺城中士大夫家聽其車音倒屣迎致雖¶
兒童僕𨽻皆知歡喜尊敬(康節/墓志)刻木而為人朝夕而拜¶
之它日析之以為薪猶且忌之(老/泉)望重者無所為而人¶
自服　富人之謀利常獲世以為福非也富人者信於¶
人素深而服於人素厚所為而莫或害之所欲而莫或¶
非之事未成而衆已先成之矣　寳刀匣不見但見龍¶
<pb:KR3k0025_WYG_065-22b>¶
雀環何曽斬蛟蛇亦未切琅玕胡為穿窬輩見之要領¶
寒(東坡/集)藍田生美璞未琢價連城(山/谷)¶
　　　心服¶
經獻子加於人一等矣(記/)管仲奪伯氏駢邑三百飯蔬¶
食没齒無怨言　顔淵喟然嘆曰仰之彌高鑽之彌堅¶
瞻之在前忽焉在後(語/)¶
子中心恱而誠服也如七十子之服孔子也　以佚道¶
使民雖勞不怨以生道殺民雖死不怨殺者(孟/子)立以為¶
<pb:KR3k0025_WYG_065-23a>¶
仲父而貴戚莫之敢妬也與高國之位而本朝之臣莫¶
之敢惡也與之書社三百而富人莫之敢拒也貴賤長¶
少莫不秩秩然而貴敬之(荀/子)賈瓊曰夫子年十五為人¶
師王孝逸先達之傲者也然白首北面豈以年乎　敬¶
佩玉音服之無斁(文中/子)¶
史孔子之所嚴事於周則老子於衛蘧伯玉於齊晏平¶
仲於楚老萊子於鄭子産於魯孟公綽　新垣衍謝魯¶
仲連曰吾今日知先生為天下士也　管仲富擬公室¶
<pb:KR3k0025_WYG_065-23b>¶
有三歸反坫齊人不以為侈　太史公曰假令晏子而¶
在吾雖為之執鞭所忻慕焉(史/記)張儀曰此吾在術中而¶
不悟吾不及蘇君明矣(史本/𫝊)呉起謂田文曰請與子論¶
功可乎文曰可起曰将三軍使士卒樂死敵國不敢謀¶
子孰與起文曰不如子起曰治百官親萬民實府庫子¶
孰與起文曰不如子起曰守西河而秦兵不敢東向韓¶
趙賓從子孰與起文曰不如子起曰此三者子皆出吾¶
下而位加吾上何也文曰主少國疑大臣未附百姓不¶
<pb:KR3k0025_WYG_065-24a>¶
信方是之時属之子乎属之我乎起黙然良乆曰属之¶
子矣(通鑑/周紀)匹夫無勢化之者七十人(劉向戰/國䇿序)梁丘據曰¶
吾至死不及夫子(說/𫟍)萬石君以孝謹聞雖齊魯諸儒質¶
行皆自以為不及(前漢/本𫝊)相如至一座盡傾(西漢司馬/相如𫝊)毎¶
讀詔書嘗嘆息曰此聖主也一見决矣(後漢第/五倫𫝊)王延夀¶
作靈光殿賦後蔡邕亦造此賦未成及見延夀所為遂¶
輟翰(東漢王/逸傳)陳寔在鄉閭平心率物有争訟輙求判正¶
曉諭曲直退無怨者至乃嘆曰寜為刑罰所加不為陳¶
<pb:KR3k0025_WYG_065-24b>¶
君所短卒海内赴者三萬餘人制衰麻者以百數(後/漢)馬¶
援與越人申明舊制以約束之自後駱越奉行馬将軍¶
故事(通鑑漢/光武)博聞强記竒逸卓犖吾敬孔文舉(魏志陳/矯傳)¶
董允代費禕為尚書令旬日之中事多停滯允嘆曰人¶
才力相懸若此非吾所及(蜀/志)陳夀撰三國志時人稱善¶
夏侯湛時著魏書見夀所作便壊己書(晉書/本𫝊)王粲才高¶
辨論應機鍾繇等為魏卿相至於奏議皆閣筆不能措¶
手(魏志本/𫝊注)司馬懿與諸葛亮相距于五丈原對壘百餘¶
<pb:KR3k0025_WYG_065-25a>¶
日㑹亮病卒諸将燒營遁走經日乃行其營壘曰天下¶
竒才也(晉/書)管輅嘗謂人曰吾與劉潁川兄弟語時使人¶
神思清發昏不假寐(晉書劉/寔𫝊)石勒陷京師呼王衍與相¶
見勒甚恱之謂其黨曰吾行天下多矣未嘗見如此人¶
(晉書/衍𫝊)郭奕高爽於時少所推先見阮咸心醉(晉書阮/咸𫝊)謝¶
安嘆曰朝廷大事所不能決者以諮王公(彪/之)無不立决¶
(通鑑晉/蕳文紀)徐羨之起自布衣又無學術直以志力局度一¶
旦居廊廟朝野推服咸謂有宰臣之望(通鑑晉/恭紀)王澄有¶
<pb:KR3k0025_WYG_065-25b>¶
高名少所推服毎聞衛玠言輙歎息絶倒王衍尤重澄¶
有經澄所題目者衍不敢復言輙云已經平子矣(晉/書)陸¶
雲曰君苖見兄文輙欲焚其筆硯(晉陸/機傳)石勒曰若遇漢¶
祖當北面事之與韓彭比肩(晉載記/本傳)侯景曰吾跨鞍對¶
陳刄石交下了無怖心今見蕭公使人自慴(通鑑/梁紀)柳顧¶
博學罕所推謝見虞世基曰海内多共推此一人非吾¶
儕所及也(隋/書)田承嗣傲浪不軌謂子儀使者曰茲膝不¶
屈於人久矣今為公拜(舊唐書郭/子儀𫝊)自愈没其言盛行學¶
<pb:KR3k0025_WYG_065-26a>¶
者仰之如太山北斗　李密見太宗不敢仰視退而嘆¶
曰真英主也　尹思正為大府卿時侯知一亦厲威嚴¶
吏為語曰不畏侯卿杖秪畏尹卿筆　李祐曰吾夜入¶
蔡州擒吳元濟未嘗心動今日膽落於温御史　孫逖¶
典制誥為代言最張九齡視其草欲易一字卒不能也¶
　張說曰死姚崇能算生張說吾今日方知才之不及¶
逺矣　韓愈於文章慎許可至歌詩獨推曰李杜文章¶
在光燄萬丈長(唐/書)李密謂徐文逺曰始謂先生儒者不¶
<pb:KR3k0025_WYG_065-26b>¶
達時事今乃坐决大計何其明也(通鑑唐/高祖)岑文本嘗稱¶
馬周論事援引事類揚㩁古今舉要删煩㑹文切理一¶
字不可増亦不可減聽之靡靡令人忘倦(通鑑唐/太宗)辛彦¶
之撰新禮沈重名為宿學彦之與重論議重不能抗於¶
是避席而謝之曰辛君所謂金城湯池無可攻之勢(隋/書)¶
郭子儀勞回紇皆捨兵下馬齊拜曰果吾父也(舊唐書/本𫝊)¶
吾儕五人智不及一韋公(唐韋/顗𫝊)¶
𫝊記禰衡高論冠世來逰京師詆訿朝士及南見趙戩¶
<pb:KR3k0025_WYG_065-27a>¶
嘆曰鐡則干将莫邪木則椅桐梓漆人則顔冉仲弓(典/畧)¶
元㣲之劉夢得韋楚客㑹於樂天之居因論南朝興廢¶
事各賦詩夢得首唱一揮而成白公曰四人探驪吾子¶
先得其珠其餘鱗甲将何為三公罷吟(監戒/録)李相讀春¶
秋誤以叔孫婼敕畧呼為敕晷有小吏曰某縁師受誤¶
呼文字聞相公呼婼為婼方悟之耳公曰不然因檢釋¶
文果敕畧反公大慚號小吏為一字師(摭/言)劉孝標有重¶
名無所與讓惟服謝詠置几桉動輙吟咏其文(顔氏/家訓)¶
<pb:KR3k0025_WYG_065-27b>¶
集共君一夜話勝讀十年書(古/詩)使人意奪神駭心摧骨¶
驚(江淹/別賦)天下進士望風戁畏以為瑞人神士朗出天外¶
不可梯接望門不敢造(皇甫/湜)衡湘以南為進士者皆以¶
子厚為師其經承子厚口講指畫為文詞者悉有法度¶
可觀　曽經聖人手議論安敢到　所聞昔已多所得¶
今過前(乆聞名始相/識也韓集)萬不試而一出焉猶為當世甚重¶
若使幸得出于十二三則巍然為偉人與世無窮其可¶
涯也　觀其掉鞅于藝術之場㳺刄乎文翰之林風雨¶
<pb:KR3k0025_WYG_065-28a>¶
生於筆札雲霧發於簡牘左右圜視朋儕拱手甚可壮¶
也　觀徽容而敬聞嘉話而慕(柳/文)作冰柱雪車二詩出¶
盧仝孟郊右樊宗師為獨拜(劉叉/文)取卷開讀喜嘆入骨¶
(孫可/之文)豈獨書紳可以銘心(唐文/粹)¶
本朝衆工讓口無敢先(臨川/集)孔明與司馬宣王對壘不能¶
取尺寸地宣王受其巾幗之辱而不敢出兵其已死按¶
行軍壘猶曰天下竒材也(元城/語録)欲知君得人失者亦稱¶
善(東坡/詩)擅場推老手(後/山)温公退居洛陽毎論當世人物¶
<pb:KR3k0025_WYG_065-28b>¶
必曰吕獻可之先見范景仁之勇决皆予所不及心誠¶
服之(劉諫/議)¶
　　　景仰¶
經我思古人實獲我心　高山仰止景行行止　泰山¶
巖巖魯邦所瞻(詩/)固願聞名於将命者　日月星辰民¶
所瞻仰也(記/)景行先哲(孝經/序)¶
子君子若華山松栢既多望之自不知厭(晏/子)¶
史太史公曰余讀孔子書想見其為人適魯觀仲尼廟¶
<pb:KR3k0025_WYG_065-29a>¶
堂車服禮器諸生以時習禮其家余低回留之不能去¶
(史孔子/世家)竊伏海濱聞暴公子威名舊矣(西漢雋/不疑𫝊)講聞高¶
誼之日乆矣(西漢董/仲舒𫝊)竊高下風之行(西漢鄒/陽𫝊)陳蕃周舉¶
相謂曰時月之間不見黄生則鄙吝之萌復存乎心(東/漢)¶
(黄憲/𫝊)李膺與郭林宗泛舟洛水之上望之者以為仙舟¶
(後漢李/膺𫝊)朝野翕然謂之一世龍門後進之士莫不景慕¶
放效(晉書王/衍𫝊)宋纎沈静不與世交隠居南山太守楊宣¶
畫其象於閣上出入視之酒泉太守馬岌具威儀造焉¶
<pb:KR3k0025_WYG_065-29b>¶
纎不見岌嘆曰吾今知先生人中之龍也(晉/書)陸象先嘗¶
曰季真清談風流吾一日不見則鄙吝生矣(唐書賀/知章𫝊)房¶
琯毎見徳秀嘆曰見紫芝眉宇使人名利之心都盡蘇¶
源明常語人曰吾不幸生衰俗所不恥者識元紫芝也¶
(唐書元/徳秀𫝊)仰之如太山北斗(唐書韓/愈𫝊)¶
𫝊記夫山萬人之所觀仰(韓詩/外𫝊)¶
集後世仰末照　所恨不見之猶如仰昭回　管鮑乆¶
已死何人繼其蹤(李太/白集)五雲多處是三台(杜/詩)羽儀之拜¶
<pb:KR3k0025_WYG_065-30a>¶
日月以數(皇甫/湜)朝廷之士引頸東望若景星鳯凰之始¶
見也争先覩之為快(韓愈與/李渤書)瞻仰徳宇高踰嵩岱(柳/文)四¶
岳仰維嵩之高　健筆高科早絶倫後來無不揖芳塵¶
(劉賓/客)飽聞聲名渇見風采(杜牧/之)四瀆宗海衆星拱天¶
洗心瞻仰天漢彌高　生不用萬户侯但願一識韓荆¶
州　何令人景慕一至於此(唐文/粹)¶
本朝惟門牆之高未始得望故竿牘之䙝無容自通如¶
其仰望之勤未始須臾之間(臨/川)逖懐英俊之並逰恨無¶
<pb:KR3k0025_WYG_065-30b>¶
羽翮而飛肉(歐公/集)白雲在天引領何及(東坡/集)¶
　　　敬畏¶
經豈不爾思畏子不敢(詩/)郕人有其兄死而不為縗者¶
聞子臯将為郕宰遂為縗(記/)¶
子李景讓為御史大夫大臣貴戚看街樓皆泥之畏其¶
糾彈(金華/子)¶
史晉士㑹将中軍晉國之盜逃奔于秦(左/)十人而從一¶
人者寧力不勝而智不足耶畏之也(史魯仲/連傳)郭解出入¶
<pb:KR3k0025_WYG_065-31a>¶
人皆避之(史㳺/俠𫝊)胡人不敢南下而牧馬士不敢彎弓而¶
報怨(史記賈誼/過秦論)正衣冠立於朝廷而羣臣莫敢言浮說¶
長孺矜焉(史記鄭/傳序)燕之初入齊聞晝邑人王蠋賢令軍¶
中曰環畫邑三十里無入以王蠋之故也(史記齊/世家)匈奴¶
竟郅都死不近鴈門(史本/傳)威王曰吾臣有檀子者使守¶
南城則楚人不敢為冦泗上十二諸侯皆來朝吾臣有¶
盻子者使守高唐則趙人不敢東漁於河吾吏有黔夫¶
者使守徐州則燕人祭北門趙人祭西門徙而從者七¶
<pb:KR3k0025_WYG_065-31b>¶
千餘家吾臣有種首者使備盜賊則道不拾遺(通鑑/周紀)項¶
羽召見諸侯将諸侯将入轅門無不膝行而前莫敢仰¶
視　李牧為将居代鴈門單于聞之大率衆來入李牧¶
多為竒陣張左右翼擊之大破殺匈奴十餘萬騎單于¶
奔走十餘嵗不敢近趙邊(通鑑/秦紀)諸吕憚朱虛侯雖大臣¶
皆依朱虛侯(通鑑漢/高后)諸吕欲為亂畏大臣絳灌等未敢¶
發(通鑑漢/高紀)漢天子我丈人行也(西漢蘇/武𫝊)李膺為度遼将¶
軍膺到邊羌戎皆望風畏服先所掠男女悉詣塞下送¶
<pb:KR3k0025_WYG_065-32a>¶
還之　韓韶為嬴長賊聞其賢相戒不敢入嬴境(通鑑/漢質)¶
(紀/)宦人黄皓畏董允不敢為非終允之世皓位不過黄¶
門丞(通鑑魏邵/陵厲公紀)張華盡忠帝室彌縫遺闕賈后雖凶險¶
猶知敬重數年之間雖闇主在上而朝野安静華等之¶
功也(通鑑晉/惠紀)王毛仲有婚事上謂宰相曰卿等宜與逹¶
官悉詣其第既而日中客未敢舉筯待璟乆之方至(通/鑑)¶
(唐𤣥/宗)淮南大将王韶欲自為留後令将士推己知軍事¶
且欲大掠韓滉遣使謂之曰汝敢為亂吾即日全軍渡¶
<pb:KR3k0025_WYG_065-32b>¶
江誅汝矣韶等懼止上聞之喜謂李泌曰滉不惟安江¶
東又能安淮南真大臣之器卿可謂知人(通鑑唐/徳宗紀)孫期¶
事母至孝黄巾賊起過期里陌相約不犯(後漢/本𫝊)卓王孫¶
為具召臨卭令王吉及司馬長卿令既至日中司馬長¶
卿謝病不能臨臨卭令不敢嘗食身自迎相如相如不¶
得已而强往一坐盡傾(西漢司馬/相如𫝊)尹翁歸拜東海太守¶
之官過辭廷尉于定國定國欲属託邑子兩人終日不¶
敢見乃謂邑子曰此賢将汝不任事也又不可干以私¶
<pb:KR3k0025_WYG_065-33a>¶
(西漢/本𫝊)坐者皆属目卑下之(西漢盖/寛饒𫝊)淮南王謀反憚黯曰¶
黯好直諫守節死義至說公孫𢎞等如發䝉耳(西漢汲/黯𫝊)¶
姜詩事母至孝赤眉散經詩里弛兵而過曰驚大孝必¶
觸鬼神　許劭為武功太守徐璆甚敬之府中聞子将¶
為吏莫不改操飾行同郡袁紹去濮陽令歸車從甚盛¶
将入郡界乃謝遣賓客曰吾輿服豈可使許子将見遂¶
以單車歸家(東漢/本𫝊)桓典為御史無所迴避京師為之語¶
曰行行且止避驄馬御史(後漢/本𫝊)有盜牛者主得之盜請¶
<pb:KR3k0025_WYG_065-33b>¶
罪曰刑戮是甘乞不使王彦方知也(東漢王/烈𫝊)黄巾賊數¶
萬人見鄭𤣥皆拜相約不敢入縣境(東漢/本𫝊)孔融深敬鄭¶
𤣥屣履造門造髙密縣為𤣥特立一鄉曰鄭公鄉(東漢鄭/𤣥傳)¶
彭&KR0113;為州從事時賊張子林等數百人作亂賊素聞其¶
恩信即降曰自為彭君故降不為太守服也(後/漢)袁閎投¶
迹深林潛身十八年黄巾賊起攻没郡縣百姓驚散閎¶
誦經不移賊相約語不入其閭鄉人就閎避難皆得全¶
免(後漢/書)周訪智勇過人聞王敦有不臣之心常切齒敦¶
<pb:KR3k0025_WYG_065-34a>¶
雖懐逆謀故終訪之世不敢為非(晉/書)荀巨伯逺看友人¶
疾值冦来攻郡羣相謂曰我輩無義之衆而入有義之¶
國遂班師而還一郡並獲全　裴令公目夏侯太初肅¶
肅如入廊廟中不修敬而人自敬(世/說)宋璟嘗侍宴在下¶
坐張易之兄弟皆為列卿素畏於璟虛位揖璟曰公第¶
一人何乃下座(續世/說)王敦乆懐逆亂畏祖逖不敢發(晉/書)¶
(劉琨/𫝊)謝安欲使王獻之題太極殿榜而難言之試謂曰¶
魏時凌雲殿榜未題而匠者誤釘之不可下乃使韋仲将¶
<pb:KR3k0025_WYG_065-34b>¶
懸橙書之獻之揣知其㫖正色曰仲將魏之大臣寧有¶
此事使其若此有以知魏徳之不長安遂不之逼　王¶
敦素憚周顗毎見顗面熱雖值冬月扇面手不得休(晉/書)¶
梁顧恊少清介有志操初為廷尉正冬服單薄寺卿蔡¶
法度欲解襦與之憚其清嚴不敢發口謂人曰我願解¶
身上襦與顧郎顧郎難衣食者竟不敢以遺之(本/𫝊)范叔¶
孫周窮濟急鄉曲貴其義行無有呼其名者(宋/書)司空圖¶
居王官谷時冦盜所過殘暴獨不入士人依以避難(唐/本)¶
<pb:KR3k0025_WYG_065-35a>¶
(傳/)明皇嘗獵𫟍中或大張樂稍過差必視左右曰韓休¶
知否(唐/書)來瑱北收河洛屢摧賊陣(安禄/山叛)賊號為來嚼鐡¶
(唐卜/史)李靈曜據汴州公私財賦一皆遏絶獨子儀封幣¶
經其境莫敢留之必持兵衛送其為豺狼所服如此(舊/唐)¶
(書郭子/儀𫝊)段秀實為涇州刺史三四年間吐蕃不敢犯塞¶
(唐/書)黄巢作亂鄭棨為廬州刺史移檄無犯州境巢為斂¶
兵州獨完嵗滿去贏錢千緡藏府庫後它盜終不犯鄭¶
使君錢(本/𫝊)權戚縮氣(魏謩/𫝊)¶
<pb:KR3k0025_WYG_065-35b>¶
傳記四坐為之改容(世/說)劉整居家奢麗謂人曰紗榖吾¶
之常服耳遇蔡子在坐而終日不自安(蔡克/別𫝊)¶
集偵諜不敢東窺駝馬不敢南牧(選昭/王碑)千乘為之軾廬(左/太)¶
(冲魏/賦)将敬滌耳以聽玉音(七/啓)四座皆辟易(杜/詩)夷落遙知¶
真漢相争來屈膝看儀形(劉賓/客)曹操不敢以兵强輙進¶
孫權不敢以境闊妄動彼相之力焉(尚馳作諸/葛武侯碑)黠吏偏¶
驚隼貪夫輒避驄(劉長/卿)一坐凜生寒　崔徐跡未朽千¶
載揖風波(劉叉/詩)親賓改舊觀僮僕生新敬　蒼鷹獨立¶
<pb:KR3k0025_WYG_065-36a>¶
時惡鳥不敢飛懸三公不敢吏(唐文/粹)日月垂於方寸不¶
求不欺於人而人不忍欺矣(三不欺/先後論)¶
本朝范仲淹在延安夏人聞之相戒曰無以延州為意¶
今小范老子胷中自有數萬甲兵不比大范(雍/)老子可¶
欺也(五朝言/行録)司馬温公為相遼人敕其邊吏曰中國相¶
司馬矣謹無生事開邊隙(温公神/道碑)文潞公在朝契丹使¶
耶律永昌劉霄來聘使者入覲望見公殿門外却立改¶
容曰此文潞公耶所謂以徳服人者(東坡徳/威堂記)傅欽之欲¶
<pb:KR3k0025_WYG_065-36b>¶
見陳師道知其貧甚因懐金餽之及覩其貌聽其議論¶
竟不敢以出口(道鄉/集)姦凶與佞媚膽破骨亦驚(歐公/集)里¶
中少年聞其謦欬之聲往往逃匿若匿而不及則俯首¶
恐愧(臨/川)奮鬚抵几走羣纎兮聞名見像已癘痁兮　不¶
仁者不敢至其牆不義者不敢過其門　耿然如秋霜¶
夏日不可狎翫(東坡/集)向來一瓣香敬為曽南豐盛徳¶
于今丈人行(陳後/山詩)¶
　　　睎慕¶
<pb:KR3k0025_WYG_065-37a>¶
子孟子曰乃所願則學孔子也(孟/子)夫子步亦步夫子趨¶
亦趨夫子馳亦馳(荘/子)昔顔常睎夫子矣正考甫常睎尹¶
吉甫矣公子奚斯常睎正考甫矣(揚/子)衣冠禮義所自出¶
也故聖賢景慕焉(文中/子)¶
史季札曰札雖不才願附於子臧以無失節(左/)燕齊之¶
間皆為欒布立社號曰欒公社(史本/𫝊)石慶為齊相舉齊¶
國皆慕其行為立石相祠(本/𫝊)鮑宣下廷尉博士弟子王¶
咸舉幡太學下曰欲救鮑司𨽻者㑹此諸生㑹者千餘¶
<pb:KR3k0025_WYG_065-37b>¶
人(西漢/本𫝊)陳遵居長安近臣貴戚皆貴重之牧守當之官¶
及郡國豪傑至京師者莫不相因到遵門所到衣冠懐¶
之惟恐在後　司馬相如慕藺相如之為人更名相如¶
(西漢/本𫝊)雄家貧嗜酒有好事者載酒殽從㳺學(前/漢)自闗以¶
東莫不延頸願交(西漢朱/家𫝊)郭林宗遇雨巾一角墊時人¶
乃故折巾一角以為林宗巾其見慕如此(東漢/本𫝊)張霸博¶
覧五經諸生孫林劉固段著等慕之皆市宅其旁以就¶
學焉　李膺性簡亢無所交接南陽樊陵求為門徒荀¶
<pb:KR3k0025_WYG_065-38a>¶
爽嘗謁膺因為其御既還喜曰今日乃得御李君矣其¶
見慕如此　蔡邕以經籍去聖已乆文字多謬乃自書於¶
碑使工雕刻太學門外後儒晩學咸取正焉及碑始立¶
其觀及摹寫者車騎日千餘兩填塞街陌(東漢/本𫝊)士有被¶
其容接者名為登龍門(後漢李/膺𫝊)卓茂性寛仁鄉黨故舊¶
雖行能與茂不同而皆愛慕欣欣焉(東漢/本𫝊)阮修字宣子¶
居貧四十未有室王敦等斂錢為婚皆名士也時慕之¶
者求入錢而不得(晉/書)謝安本能為洛下書生詠有鼻疾¶
<pb:KR3k0025_WYG_065-38b>¶
故其音濁名流愛其詠而弗能及或掩鼻以效之(晉書/本傳)¶
習鑿齒為桓温荆州主簿時語曰三十年看儒書不如¶
一詣習主簿　謝鯤為王敦長史時王澄在敦坐見鯤¶
談語無倦唯歎謝長史可與言都不盼敦為人所慕如¶
此(晉/書)郄超死之日貴賤操筆為誄者四十餘人其為物¶
所宗如此(晉中/興書)晉陶潛江州刺史王𢎞欲識之不能致¶
潛嘗往廬山𢎞令潛故人龎通之齎酒具於半道要之¶
及至欣然共飲(南/史)獨孤信為秦州刺史日暮馳馬入秦¶
<pb:KR3k0025_WYG_065-39a>¶
州城其帽㣲側詰旦而吏人有戴帽者咸慕信而側帽¶
焉(北/史)南史任昉為中丞簪裾輻凑預其宴者號為龍門¶
逰(梁陸/倕𫝊)陽城逺近慕其行來學者跡接于道(唐/書)唐賀知¶
章美談笑陸象先知章之族姑子與知章甚厚謂人曰¶
賀兄可謂風流之士一日不見賀兄則鄙吝生矣(舊唐/書𫝊)¶
李華為元徳秀墓碑顔真卿李陽氷篆額後人争摸寫¶
號為三絶碑(唐/書)公卿大臣家碑不得公權手筆者人以¶
為不孝遠方入貢皆別署貨具曰此購柳書　盧知猷¶
<pb:KR3k0025_WYG_065-39b>¶
善書一落簡翰人皆模倣　劉义聞韓愈接天下士徒¶
步歸之　大歴中楊琯為相徳望日崇天下雅正之士¶
争趨其門有自數千里來者(唐/書)¶
𫝊記王勃所至請託為文金帛豐積人謂之心織筆耕¶
(李肇翰/林志)江偉善書人得其手疏莫不藏之以為寳(江偉/別𫝊)¶
白傅𦵏龍門山四方過者必奠酒塜前方丈之土常成¶
泥濘(賈黄中/談録)白樂天應宏詞賦考落登科之人賦並無¶
聞白公之賦𫝊於天下(摭/言)師其徳業可以治國字人慕¶
<pb:KR3k0025_WYG_065-40a>¶
其風範可以激貪厲俗(史/通)¶
集吾希段干木偃息藩魏君吾慕魯仲連談笑却秦軍¶
　著論準過秦作賦擬子虛(文/選)王仲舒家江南讀書著¶
文其譽藹鬱當時名公皆折官位輩行願為交(韓文/墓碑)柰¶
何李膺之上士思就田文之下客(楊盈/川碑)李邕求識面王¶
翰願卜隣(杜/詩)衡湘以南為進士者皆以子厚為師其經¶
承子厚口講指畫為文詞者悉有法度可觀(韓文栁子/厚墓誌銘)¶
名聲大振一時皆慕與之交諸公要人争欲令出我門¶
<pb:KR3k0025_WYG_065-40b>¶
下交口薦譽之(柳墓/誌)凡四方奔走之士思欲修容於轅¶
門之外躡履於油幢之間譬之涉蓬瀛登崑閬不可得¶
而進也　常願操篲醫門掬溜蘭室良辰不與夙志多¶
違(柳/集)鸞鳯把梓舉集其門　時賢雋人結轅在門(唐文/粹)¶
今日見名如見面塵埃壁上破牕前(白侍/郎)¶
木朝王禹偁嘗云吾若生元和從事於李絳崔羣間斯¶
無愧矣(五朝言/行録)邵康節居洛士人之道路者有不入公¶
府而必之先生之廬(康節/墓誌)短章醉墨落筆争為人所𫝊¶
<pb:KR3k0025_WYG_065-41a>¶
示天下之士聞其名而慕見所𫝊而喜往揖其貌而竦¶
聽其論而驚以服乆與其居而不能捨以去也(歐公作/蘇舜欽)¶
(銘/)沈警美風調吟詠為梁常侍毎公卿宴集必致騎邀¶
之當時為之語曰𤣥機在席傾倒賓客(異聞/集)天下之士¶
得一識面者退誇於人以為榮至於㳺談布衣之賤往¶
往竊託門下之名(歐公/集)欲過叔度留終日未出魯山空¶
此生(東坡/詩)人人願得出君門(欒城/集)文潞公以太尉留守¶
西都時富韓公以司徒致仕潞公集洛中年徳髙者為¶
<pb:KR3k0025_WYG_065-41b>¶
耆英㑹獨司馬温公年未及七十潞公素重其人用唐¶
九老狄兼謨故事請入㑹温公辭以晩進不敢班文富¶
二公之後潞公不從(聞見/録)東坡出知杭州道由南京後¶
山時為徐州教授告徐州守孫覺願往見而覺不之許¶
乃托疾謁告來南京送別同舟下至宿而歸(事見東坡/答陳𫝊道)¶
(書及劉安/世彈章)學者非韓不學(歐公書/韓文)¶
　　　寡和¶
子和之寡者清廟之歌一唱而三嘆也(荀/子)¶
<pb:KR3k0025_WYG_065-42a>¶
史宋玉對楚王曰其曲彌高其和彌寡(史/記)客有歌於郢¶
中者為陽春白雪國中属而和者數十人而已引商刻¶
角雜以流徴國中属而和者不過數人是其曲彌高其¶
和彌寡(劉向/新序)絶唱幽蹤乆無嗣音(沈休文作/謝靈運𫝊)北海天逸¶
孤音少和(後漢孔/融傳賛)陽春之曲和者必寡(東漢黄/&KR0806;𫝊)¶
集陽春無和者(選張景/陽雜詩)南荆有寡和之歌(古/詩)唱繁而和¶
寡(選演/連珠)清歌寡和於郢路(駱賓/王)¶
本朝窈眇文章宜寡和峥嶸肝肺亦交難(坡/詩)陽春白雪¶
<pb:KR3k0025_WYG_065-42b>¶
和者少　陽春白雪分吞聲(山/谷)¶
　　　退聽¶
史蘇君之時儀何敢言且蘇君在儀寧渠(音/詎)能耶(史張/儀𫝊)¶
孔子為春秋子夏之徒不能賛一辭(史記孔/子世家)須賈曰不¶
意君能自致於青雲之上賈不敢復讀天下之書不敢¶
復與天下之事(史記范/睢傳)班揚韜筆仲舒結舌(晉書虞/博傳)魑¶
魅乘夜争出見日自消(通鑑五代/漢隠帝)¶
集金石寝聲匏竹屏氣王豹輟謳(嵇康/琴賦)衛無所措其邪¶
<pb:KR3k0025_WYG_065-43a>¶
鄭無所容其淫(選潘安/仁笙賦)綿駒結舌而䘮精王豹杜口而¶
失色(成公子/安嘯賦)虞公輟聲而止歌甯子斂手而嘆息(同/上)毛¶
嬙鄣袂不足程式西施掩面比之無色(宋玉好/色賦)戴憑遙¶
避席祖逖後施鞭(元㣲/之𫝊)¶
本朝陽春白雪分吞聲(山/谷)¶
　　　稱頌¶
經有匪君子如金如錫如圭如璧　追琢其章金玉其¶
相(詩/)¶
<pb:KR3k0025_WYG_065-43b>¶
子宜為國老(家/語)矢口而成言肆筆而成書(揚/子)命世亞聖¶
之大才(孟子/序)¶
史齊聖廣淵明允篤誠　忠肅恭懿宣慈惠和　羊舌¶
肸之下祈午張趯籍談女齊梁丙張骼輔樂苖賁皇皆¶
諸侯之選也(左/)文能附衆武能威敵(史記司馬/穰苴傳)名實純¶
粹(史蔡/澤𫝊)聪以知逺明以察㣲(史五帝/本紀)雖甚盛徳無以加¶
矣(史世/家)諸君譽之皆不容口(史晁/錯傳)位冠羣臣聲施後世¶
(史蕭何/世家)静淵以有謀疏通而知事(史五帝/本紀)諸公翕然稱¶
<pb:KR3k0025_WYG_065-44a>¶
鄭荘(史鄭當/時𫝊)二君之所稱頌可著廟堂(二君張釋之馮/唐史二𫝊論)¶
劉向稱仲舒王佐之才雖伊吕無以加(西漢/本𫝊)實羽翮之¶
美用非徒腹背之毛也(東漢馬/嘗傳)淑質貞亮英才卓礫(東/漢)¶
(禰衡/𫝊)魏孝文曰上馬能擊賊下馬作露板惟傅修期耳¶
(通鑑齊明紀下卷續/世說改板字為布字)謝安曰裒雖不言而四時之氣亦¶
備矣(晉書禇/裒𫝊)文貫九功武經七徳(晉書王/導冊文)桓榮祖曰昔¶
曹公父子上馬横槊下馬談詠此於天下可不負飲食¶
矣(通鑑/宋紀)江智淵少有操行沈懐文毎稱之曰人所應有¶
<pb:KR3k0025_WYG_065-44b>¶
盡有人所應無盡無者其惟江智淵乎(通鑑宋/世祖)虞世南¶
卒上嘗稱世南有五絶一徳行二忠直三博學四文辭¶
五書翰(通鑑唐/太宗)員半千稱張鷟文辭猶青銅錢萬選萬¶
中(唐/書)明玉美珠求之可得如陳國範人中之寳不可得也¶
(通鑑五代/晉高祖)宋公齊丘造國手也(通鑑周/世宗)功可象於圖畫¶
徳可刻於金石聲可託於絃管名可留於竹帛(後漢趙/曄吳越)¶
(春/秋)¶
集騰跨百辟孤絶一人(李邕宣/聖廟碑)言炳丹青道潤金璧(文/選)¶
<pb:KR3k0025_WYG_065-45a>¶
(王元長曲/水詩序)玉質幼章金聲夙振(文選劉/越石表)直幹百㝷澄波¶
千頃(盧府/君碑)辭同錦肆心同學府(沈約作任/昉墓誌)風儀與秋月¶
齊明音徽與春雲等潤(選禇/淵碑)含辰象之秀徳體河岳之¶
上靈(文選齊故/安陸碑)氣藴風雲身負日月(沈/約)如攀珠樹徒仰¶
照車之輝若踐玉田不知照廡之價(隋江/總)道恊神交黄¶
石授帝師之畧徳由天縱白雲降王輔之精　折衝千¶
里魯連談笑之功師表一時郭泰人倫之至三千運北¶
擊舜海以逰鱗九萬圖南望堯雲而矯翼　羽儀百代¶
<pb:KR3k0025_WYG_065-45b>¶
掩梁竇以霞鶱鐘鼎一時罩袁揚而岳立　言泉潄逈¶
驚瀑布以飛瀾文江淡清含濯錦而翻浪　飛英鳯穴¶
藻五色以凝華濯頴龍泉漏九重而毓潤　心波湛漢¶
泳精魄於黄陂情岳干天韞風雲於嵇巘　疏乾激派¶
龍門開竹箭之波鎮地横基鵠翅恃蓮花之嶺　騰瀾¶
浴景濬靈派以含珠擢幹捎雲翊高岩而聳桂　玉潤¶
金聲蘭薫桂馥　垂秋實於翰林絢春花於文苑　清¶
規湛秀照月旦而雕談素論凝𤣥開夜光於妙辨　談¶
<pb:KR3k0025_WYG_065-46a>¶
叢散馥韜幹氣於九蘭筆海流濤駭洪波於八水(駱賓/王)¶
學如猗頓之富文如清廟之樂(皇甫/湜)氣岸遙淩豪士前¶
風流肯落他人後　浩蕩深謀噴江海縱横逸氣走風¶
雷　吐言遺珠玉落筆迴風霜　舒文振頽波秉徳冠¶
彛倫(李太/白)幼而擢陵苕之秀長而成清廟之器羣倫月¶
旦咸以第一流處之　仁鱗智龍為瑞一辰未若君子¶
瑞於天倫　文雅闗西族衣冠趙北都有聲真漢相無¶
纇勝隋珠　金石高韻珪璋徳容　宵語途話琴書調¶
<pb:KR3k0025_WYG_065-46b>¶
謔一出于文章(劉賓/客)凝為和兮聚五福發為春兮消六¶
沴　以孝友肥其身以仁信羶其行　言行謹直風操¶
端荘肅然禮容清廟之器　降自天和立為人傑沈斷¶
大事奮揚竒謀　器得天爵文為國華行有根源辭無¶
枝葉玉立不倚金叩有聲嚴重有大臣之體温雅秉君¶
子之文　金璧其操鸞鳯其姿　器宇甚宏衣冠甚偉¶
寡言正色人望而敬之燕逰觴詠之間則其貌温然如¶
春其心油然如雲(白侍/郎)氣蒸雲夢澤波撼岳陽城(孟浩/然詩)¶
<pb:KR3k0025_WYG_065-47a>¶
伯仲之間見伊吕指揮若定失蕭曹　學業醇儒富詞¶
華哲匠能　詞源倒流三峽水筆陣獨掃千人軍　詞¶
華傾後輩風雅藹孤鶱　讀書破萬卷下筆如有神¶
異材應間出爽氣必殊倫　清高金莖露正直朱絲絃¶
　鄭公瑚璉器華岳金天晶　情窮造化理學貫天人¶
際　道為詩書重名因賦頌雄　金鐘大鏞在東序冰¶
壺玉衡懸清秋(杜/詩)心輕馬融帳籌奪子房帷秀發幽岩電¶
清澄隘岸陂　盛氣河包濟貞姿嶽柱天(元微/之集)頌其聲¶
<pb:KR3k0025_WYG_065-47b>¶
聞其謠如金石之永播也　確然金石不足以為貞淡¶
然冰玉不足以為潔　秉義植信高蹈於世潔乎瑾瑜¶
不足為其貞芬乎蘭&KR0581;不足為其秀　清似匣中鏡直¶
如琴上絲　溟渤於文場嵩華於朝右　身行聖人之¶
道口吐聖人之言　立身百行足為文六藝全(皮日/休)雷¶
霆驅號令星斗焕文章　䑛筆和鈆欺賈馬讃公論道¶
鄙蕭曹　山秀扶英氣川流入妙思　盛徳大功直筆¶
實光於簡䇿清節細行祝史不愧於神明　夷險一貫¶
<pb:KR3k0025_WYG_065-48a>¶
忠勞兩兼(杜牧/之)雲朗鏡開匣月寒冰在壺　白圭無玷¶
朱絃有聲　二十八宿羅心胷(高逹/夫)名將日月同時朽¶
身是山河應數生(方雄/飛)¶
　　　譏誚¶
經既㣲且□爾勇伊何為猶將多爾居徒幾何　哀今¶
之人胡為虺蜴(詩/)危而不持顛而不扶則将焉用彼相¶
矣　斗筲之人何足算也　原壤夷俟子曰幼而不遜¶
弟長而無述焉老而不死是為賊¶
<pb:KR3k0025_WYG_065-48b>¶
子神禪其辭禹行而舜趨是子張氏之賤儒也正其衣¶
冠齊其顔色嘿然而終日不言是子夏氏之賤儒也偷¶
懦憚事無亷恥而嗜飲食是子㳺氏之賤儒也(荀非十/二子)¶
史鮑荘子之智不如葵葵猶能衛其足　國之蠧也¶
郭最曰子殿國師齊之辱也　長木之斃無不標(擊/也)也¶
國狗之瘈無不噬也(瘈狂也/左傳)三晉之大臣不如鄒魯之¶
僕妾(史魯/仲連)張耳陳餘始相然信以死及争權卒相滅殆¶
與泰伯延陵季子異矣(史本/𫝊論)鼎足不强棟幹㣲撓(西漢/佞幸)¶
<pb:KR3k0025_WYG_065-49a>¶
(傳/)灌夫罵李賢曰平生毁程不職不值一錢今日乃效¶
兒女曹呫囁耳語(西漢/本𫝊)匹夫之勇婦人之仁也(西漢韓/信𫝊)¶
有負俗之累(漢武/紀)寧能為石人耶(西漢灌/夫𫝊)古者富貴而¶
名磨滅不可勝紀惟倜儻非常之人稱焉(西漢司/馬遷𫝊)賈詡¶
曰劉表平世之三公也不見事變多疑無決無能為也¶
(通鑑/東漢)孔子曰吾聞鮑叔之進管仲子皮之進子産未聞¶
管仲子産有所進也(說/苑)崔瑗曰此譬猶兒妾屏語耳¶
曹爽進用丁謐何晏鄧颺等于時謗書謂臺中有三狗¶
<pb:KR3k0025_WYG_065-49b>¶
(魏/志)豈可以白面少年當之(通鑑晉/穆紀)苻堅聞桓温廢立曰¶
六十之叟舉動如此將何以自容於四海乎(晉簡/文紀)桓榮¶
祖曰昔曹公父子上馬横槊下馬談詠此於天下可不¶
負飲食矣君輩無自全之技何異犬羊乎　禇淵為司¶
徒淵入朝以腰扇障日征敵功曹劉祥從側過曰作如¶
此舉止羞面見人扇障何益(宋太/祖)陸機著辨亡之論無¶
救河橋之敗養由基射穿七札不濟鄢陵之師此已然¶
之明效也(唐高/祖)袁誼為蘇州刺史自以其先自宋太尉¶
<pb:KR3k0025_WYG_065-50a>¶
淑以來盡忠帝室謂琅琊王氏雖奕世台鼎而為歴代¶
佐命耻與為比嘗曰所貴於名家者為其世篤忠貞才¶
行相繼故也彼鬻婚姻求利禄者又烏足貴乎時人是¶
其言(通/鑑)氣奪算盡不有人禍則當鬼誅(唐徳/宗)其未得之¶
也則以趨競為心既得之也則以容黙為事(周世/宗)中宗¶
宴近臣國子祭酒祝欽明自請作八風舞盧藏用曰五¶
經掃地盡矣(續世/說)韓思彦曰武子(王/濟)有馬癖君(王福/畤)有¶
譽兒癖王家癖何多耶(唐書王/勮傳)周顒字彦倫隠居&KR0253;山¶
<pb:KR3k0025_WYG_065-50b>¶
出為臨海令還罷都欲㳺舊居孔稚圭作北山移文以¶
譏之曰鍾山之英草堂之靈馳烟驛露勒移山庭(金陵/世說)¶
出則為宗族患入則為鄉里憂小人之行也(韓詩/外𫝊)楊炯¶
常呼朝士為麒麟楦或嘲之曰今假弄麒麟者修飾其¶
形覆之驢上宛然異物及去其皮還是驢耳(朝野/僉載)五尺¶
童子猶知調笑者矣(史/通)虛無之談無異春蛙秋蟬聒耳¶
而已(物理/論)¶
集緑衣雖多無貴於色邪徑雖利無尚於直(晉裴頠/女史箴)生¶
<pb:KR3k0025_WYG_065-51a>¶
為世笑死為愚鬼(選/書)猛虎雖云惡亦各有匹儕羣行深¶
谷間百獸望風低身食黄熊父子食赤豹麛擇肉於熊¶
羆肯視兎與狸正晝當谷眠眼有百歩威自矜無當對¶
氣性縱以垂朝怒殺其子暮還食其妃匹儕四散走猛¶
虎還孤棲狐鳴門四旁烏鵲從噪之出逐猴入居虎不¶
知所歸誰云猛虎惡中路正悲啼豹來銜其尾熊來攫¶
其頥猛虎死不辭但慙前所為虎兒無助死况如汝細¶
㣲故當結以信親當結以私親故且不保人誰信汝為¶
<pb:KR3k0025_WYG_065-51b>¶
(韓/集)秦愛紛奢人亦各念其家柰何取之盡錙銖用之如¶
泥沙使負棟之柱多於南畆之農夫架梁之椽多於機¶
上之工女釘頭磷磷多於在庾之粟粒瓦縫参差多於¶
周身之布縷直欄横檻多於九土之城郭管絃嘔啞多¶
於市人之言語(杜/牧)跳躑雖云高意不離濘淖鳴聲相呼¶
和無理祗取閙(韓昌/黎詩)夫今之人務利而違道其學問以¶
之取名致官而已得一名獲一位則棄其業而役役於¶
時權者之門故其事業功徳日以怠月以削老而益昏¶
<pb:KR3k0025_WYG_065-52a>¶
死而遂亡(韓文上賈/滑州書)翳暗生可耻束縛死無名(唐文/粹)清¶
居市不為市之道然而居朝廷居庠序鄉黨以士大夫¶
自名者反争為之不已悲夫清非異於市人也(柳清/宋𫝊)鷹¶
隼儀刑螻蟻心雖能戾天何足貴(劉賓/客)童騃無知凶嚚¶
有素雖藉祖父之寵曽㣲分寸之勞(白傅/集)丈夫不立義¶
豈如鳥獸情　梟音不悛鴟張益熾人情共棄國典不¶
容(劉/义)難将一人手掩得天下目(唐文/粹)自元和以來有元¶
白詩者纎艷不逞非荘士雅人所為其所破壊流于民¶
<pb:KR3k0025_WYG_065-52b>¶
間疏于屋壁子父女母交口教授淫言媟語冬寒夏熱¶
入人肌骨不可除去　紫綬公卿今放曠白頭郎吏尚¶
留連(杜牧/之)¶
本朝已分將身死勢權惡名磨㓕幾何年想見魂魄千¶
秋後却悔初無二頃田(臨川集/蘇秦詩)汲黯不居中似非朝廷¶
美(山谷/詩)常怪劉伶死便埋豈伊忘死未忘骸烏鳶奪得¶
與螻蟻誰信先生無此懐　畢竟英雄誰得似臍脂自¶
照不須燈　莫對黄鷂施爪嘴　跨歴商周看盛衰欲¶
<pb:KR3k0025_WYG_065-53a>¶
将齒髪鬭蛇龜空餐雲母連山盡不見蟠桃着子時¶
世上小人多忌諱(東/坡)¶
　　　聞望¶
經君子萬夫之望(易/)有無窮之聞　舊有令聞　造民¶
大譽(書/)令聞令望　鶴鳴于九臯聲聞于天　是以有¶
譽處兮　聞于四國(詩/)聲名洋溢乎中國施及蠻貊¶
蚤有譽於天下也(中/庸)在邦必聞在家必聞(語/)¶
子死有萬世之名(列/子)令聞廣譽施於身所以不願人之¶
<pb:KR3k0025_WYG_065-53b>¶
文繡也(孟/子)名聲若日月　名聲之部發於天地之間豈¶
不如日月雷霆哉(荀王伯部/當為剖)¶
史生有令聞　令名徳之輿也恕思以明徳令名載而¶
行之(左/)名與天壤相敝　管仲名高天下(史記魯/仲連傳)為令¶
聞嘉譽以聲之(國周/語)陸賈㳺公卿間名聲籍甚(西漢陸/賈𫝊)¶
聲聞梁楚間(鄭當/時傳)名譽日廣(韋𤣥/成𫝊)四皓采榮於商山¶
(揚雄𫝊榮者/謂聲名也)聲薫天地(東漢馬/援𫝊)祭彤威讋北方聲行海¶
表　葛龔以善文記知名(東漢/本𫝊)名侔於父兄(吳江/表𫝊)令聞¶
<pb:KR3k0025_WYG_065-54a>¶
令望必與此山俱𫝊(晉羊/祜𫝊)謝安雖處衡門其名猶出萬¶
之右自然有公輔之望(謝安傳時弟/萬為中郎将)少而流聲長而垂¶
名(潘岳/傳)以雅望獲海内盛名(周顗/傳)器業殆人望也(南史/宋柳)¶
(仲/𫝊)江淮草木亦知爾威名(唐張萬/福傳)盧尚書海内大儒之¶
望也(漢獻/紀)聲出區宇名流海内(通/鑑)¶
集齊名字於天地並光明於列星　名聲若日照四海¶
　徳譽配天　名聲著而日延　布名乎天下　聲盈¶
塞於天淵(楚/詞)考四海而為雋當中葉而擅名(左太冲/蜀都賦)流¶
<pb:KR3k0025_WYG_065-54b>¶
千載之英聲(楊修答臨/淄侯牋)英名擅八區(左太冲/詠史詩)流聲馥秋¶
蘭(潘叔/正詩)揚聲紫(闕/)¶
　¶
　¶
　¶
　¶
　　　　　　　　名播天壤間　髙名動京師天下¶
皆藉藉　名與此山俱(李白/詩)名聲豈浪垂(杜/詩)養聲譽於¶
<pb:KR3k0025_WYG_065-55a>¶
衆多之口(駱賓/王)名聲照四海　宜乎從事於是府而流¶
聲著實於朝天也　赫然千載徳譽愈尊　厥聲赫赫¶
滿華遍貊(韓/愈)自始仕以至沒世未嘗無聞焉(柳/文)如金玉¶
在佩動而有聲　翩翩有聲(白樂/天)名流襲蘭麝　才名¶
天下首(元/稹)聲價金應敵　聲外金禎姓字時(元微/之)聲氣¶
朗徹髙韻冠于一時　名聲四馳速如羽檄芒刄愈出¶
　素風𫝊竹帛髙價騁琳琅(劉賓/客)名聲逼揚馬　名聲¶
動四夷(白侍/郎)聲名之垂星斗之光(李習/之)茂實葳㽔榮聲¶
<pb:KR3k0025_WYG_065-55b>¶
洋溢(李光/賓)頌聲滿江海古今流不竭(劉長/卿)入海際天知¶
公徳音　擅美一時流譽千載　名飛天京　何以得¶
此聲於天壤之間　名與日月懸(唐文/粹)榮聞日流(姚崇/碑銘)¶
名垂星斗聲殫天地(李翺祭/韓愈文)¶
本朝宋州臨汴水公操之譽日與南方之舟造京師(歐/公)¶
(與石/操書)名與謫仙髙(東/坡)名重沒猶存(欒城/書)¶
　　　先聲¶
經成人有其兄死而不為衰者聞子臯将為成宰遂為¶
<pb:KR3k0025_WYG_065-56a>¶
衰(記檀/弓)¶
史晉命士㑹将中軍且為太傅於是晉國之盜逃奔于¶
秦(左/)時兾州饑荒盜賊羣起滂按察之登車攬轡慨然¶
有澄清天下之志至州境守令自知𧷢汙望風解印綬¶
去(范滂/傳)¶
集預𫝊藉藉新京兆青史無勞數趙張(杜/詩)實未至而聲¶
先馳(劉賓/客)劍拔蛟知斷弓鳴虎自開(張説/之文)聲如飇馳先¶
詔而至吏人畏服男女相賀(唐文/粹)所謂先聲後實者豈¶
<pb:KR3k0025_WYG_065-56b>¶
惟兵用之然雖士亦然方今由州郡抵有司求進士者¶
嵗數百人咸多為文辭道今古角誇麗務富厚有司一¶
朝而受者幾千萬言讀不能十一即偃仰疲耗目眩而¶
不欲視心廢而不欲營如此而曰吾能不遺士者偽也¶
唯聲先焉者讀至其文辭心目必専以故少不勝(柳送/韋中)¶
(立/)¶
本朝朱輪未及郊清風已先馳號令聳毛羽先聲落虛¶
絃(東/坡)¶
<pb:KR3k0025_WYG_065-57a>¶
　　　無聞¶
經四十五十而無聞焉斯亦不足畏也已　齊景公有¶
馬千駟死之日民無徳而稱焉　君子疾沒世而名不¶
稱焉(語/)¶
史大将軍至尊重而天下之賢大夫毋稱也(史衛青/𫝊論)非¶
世所指名(西漢項/籍𫝊)古者富貴而名磨滅者不可勝記(司/馬)¶
(遷/𫝊)懐道無聞委身草芥(東漢二十/八将論)¶
集墳土未乾身名俱滅(曹子建/求自試)身死無名諡為至愚(司/馬)¶
<pb:KR3k0025_WYG_065-57b>¶
(長/卿)¶
　　　取信¶
經人不間於其父母昆弟之言　言忠信行篤敬雖蠻¶
貊之邦行矣(語/)¶
子孔子厄於陳蔡七日不食子貢糴於野人得米一石¶
焉顔回仲由炊之有埃墨墮飯中顔回取而食之子貢¶
見之不恱以為竊食也入問孔子孔子曰吾信回之為¶
人乆矣雖汝有聞弗以疑之其或者必有故乎召顔回¶
<pb:KR3k0025_WYG_065-58a>¶
問之對曰向有埃墨堕飯中欲置之則不潔欲棄之則¶
可惜回即食之顔回出孔子顧謂二三子曰吾之信回¶
乆矣非特今日也　其言於人也無所不信曽參也(家/語)¶
偃然如固有之而天下不稱貪焉(荀儒/效)¶
史晉叔向曰祁大夫外舉不棄讎内舉不失親其獨遺¶
我乎(左/)羊祜與陸抗相對抗嘗病祜饋之藥抗服之無¶
疑心人多諫抗曰羊祜豈酖人者(晉書羊祜傳通鑑云/豈有酖人羊叔子哉)¶
君子謂祁奚能舉善稱其讎不為諂立其子不為譽舉¶
<pb:KR3k0025_WYG_065-58b>¶
其偏不為黨小邾射以句繹來奔曰使季路要我吾無¶
盟矣季康子曰千乗之國不信其盟而信子之言子何¶
辱也(左/)一字之褒踰華衮之贈片言之貶過市朝之撻¶
(榖梁/序)蘇秦相燕燕人惡之於王王按劍而怒食以駃騠¶
白圭顯於中山中山人惡之於魏文侯投之以夜光之¶
璧何則兩主二臣剖心折肝相信豈移於浮辭哉(史/記)得¶
黄金百斤不如季布一諾(前漢季/布𫝊)二荀論説乆而益信¶
(魏志/本𫝊)得劉公一紙書賢於十部從事(晉書劉/𢎞𫝊)上官桀黨¶
<pb:KR3k0025_WYG_065-59a>¶
與有譖霍光者上怒輙曰大将軍忠臣先帝所属以輔¶
朕身敢有毁者坐之自是桀等不敢復言(通鑑漢/昭紀)黄瓊¶
薨将𦵏四方逺近名士㑹者六七千人徐穉往弔之進¶
酧哀哭而去人莫知者諸名士推問䘮宰曰先時有一¶
書生來衣麄薄而哭之哀不記姓氏衆曰必徐孺子也¶
(漢桓/紀)吳主假太常潘濬節度使討五溪蠻濬姨兄蔣琬¶
為諸葛亮長史衡旍奏濬遣宻使與琬相聞欲有自託¶
之計吳王曰承明不為此也(魏明/紀)龐晃等短髙熲於上¶
<pb:KR3k0025_WYG_065-59b>¶
上怒皆黜之因謂熲曰獨孤公猶鏡也毎被磨瑩皎然¶
益明(隋髙/祖)世民謂尉遲敬徳曰公心如山嶽雖積金至¶
斗知公不移(唐髙/祖)李緯為户部尚書有自京師來者上¶
問𤣥齡何言對曰𤣥齡聞李緯拜尚書但聞李緯美鬚¶
鬢帝遽改除緯為洛州刺史(唐太/宗)夏官侍郎李昭徳宻¶
言於太后曰魏王承嗣權太重承嗣亦毁昭徳於太后¶
太后曰吾任昭徳始得安眠(唐武/后)周太祖推心委任蘇¶
綽而無間言太祖或出㳺常預署空紙以授綽若須處¶
<pb:KR3k0025_WYG_065-60a>¶
分則隨事施行及還啓之而已(通/鑑)魏武法尚峻令云京¶
城有變九卿各居其府其後嚴才作亂與其徒属數千¶
人攻左掖門魏武登銅雀臺逺望無敢救者時王修為¶
奉常聞變召車馬未至便将官属步至宫門魏武望見¶
之曰彼來者必王修乎　權傾天下而朝不忌功盖一¶
世而主不疑(唐書郭/子儀𫝊)一言之重訂千金(唐李大/亮𫝊)¶
𫝊記衛靈公與夫人夜坐聞有車聲至闕而息過又聞¶
車聲夫人曰此必是蘧伯玉公曰何以知之曰妾聞禮¶
<pb:KR3k0025_WYG_065-60b>¶
下公門式路馬今蘧伯玉賢者也必不以暗昧失禮公¶
令人視之果如斯言(列女/𫝊)¶
集殺青無兼兩之宜薏苡起懐珠之謗(王愡歐陽/熲墓誌)片辭¶
貴白璧一諾輕黄金(李太/白集)斯言勝金玉佩服無失墜(白/侍)¶
(郎/)唯君飲冰心可酌貪泉水(張承/吉文)笑言成月旦(李義/山集)偉¶
人一顧踰于華章一非惨乎黥刖(劉賓/客)褒其一字有踰¶
拱璧之重(同/上)¶
　　　歸向¶
<pb:KR3k0025_WYG_065-61a>¶
經沔彼流水朝宗于海　愛莫助之　豈弟君子民之¶
攸歸(詩/)¶
子巨室之所慕一國慕之一國之所慕天下慕之　願¶
受一㕓而為氓(孟/子)君子若華山松栢既多望之自不知¶
厭(晏/子)¶
史楚葉公至或遇之曰君胡不胄國人望君如望慈父¶
母焉盗賊之矢或傷君是絶民望也若之何不胄乃胄¶
又遇一人曰君胡胄國人望君如望嵗也日月以幾若¶
<pb:KR3k0025_WYG_065-61b>¶
見君面是得艾也民知不死而又掩面以絶民望不亦¶
甚乎乃免胄而進禆諶曰天禍鄭乆矣其必使子産息¶
之乃猶可以戾(定/也)不然将亡矣(左/)楊回見趙簡子曰臣¶
居鄉三逐事君五去聞君好士故走來見(說/𫟍)相如至一¶
坐盡傾(西漢/本𫝊)歙然歸仁(匡衡/傳)陳遵請求不敢逆所到衣¶
冠懐之惟恐在後(本/傳)趙廣漢為京兆尹吏咸願為用僵¶
仆無所避廣漢聪明皆知其能之所宜盡力與否(通鑑/漢宣)¶
(紀/)士皆言願属大樹将軍(漢平/紀)大司徒歐陽歙坐前為¶
<pb:KR3k0025_WYG_065-62a>¶
汝南太守度田不實𧷢罪千餘萬下獄歙世受尚書八¶
世為博士諸生守闕為歙求哀者千餘人至有自髠剔¶
者平原禮震年十七求代歙死(同/上)罷戍屯校尉及都䕶¶
官徴還班超于寘王侯以下皆號泣曰依漢使如父母¶
誠不可去互抱超馬脚不得前(通鑑/章紀)張綱在郡一嵗卒¶
張嬰五百餘人為之制服行䘮送到犍為負土成墳¶
梁兾收李固下獄門生渤海王調貫械上書證固之枉¶
河内趙承等數十人亦要鈇質詣闕通訴太后詔赦之¶
<pb:KR3k0025_WYG_065-62b>¶
及出獄京師市里皆稱萬嵗(漢殤/帝)客有言於何進曰孔¶
文舉有重名不如因而禮之可以示廣天下(後漢孔融/𫝊注猶衆)¶
(星之有北斗百榖之有/黍稷天下莫不属目)李膺等雖廢錮天下士大夫皆¶
髙尚其節而汙穢朝廷希之者唯恐不及更共相標榜¶
為之稱號為三君八俊八顧八及八厨　魯肅曰孫討¶
虜敬賢禮士江表英豪咸歸附之　劉豫州士慕仰若¶
水歸海(漢獻/紀)車駕南征冦恂從至潁川盜賊悉平百姓¶
遮道曰願從陛下復借冦君一年上乃留恂(東觀/漢紀)懐赴¶
<pb:KR3k0025_WYG_065-63a>¶
如歸(後/漢)禹所止停車駐節父老童稚垂髮戴白滿其車¶
下(東漢/鄧禹)張楷居𢎞農山學者隨之所居成市(范曄/後漢)齊魯¶
間宗之(東漢鄭/𤣥𫝊)犬馬戀主物不敢忘(晉書石/勒𫝊)車𦙍善於¶
賞㑹當時毎有盛坐而𦙍不在皆云無車公不樂謝安¶
逰集之日輙開筵待之(晉書/本𫝊)周顗曰何敢近捨明公(王/導)¶
逺希嵇阮(晉書周/顗𫝊)温嶠等至建康王導周顗庾亮等皆¶
愛嶠才争與之交(通鑑/晉元)當效犬馬之用(陳/書)蕭穎士有奴¶
事穎士十年笞楚嚴惨或勸其去曰非不能愛其才也¶
<pb:KR3k0025_WYG_065-63b>¶
(唐/書)謝超宗公事免詣東府門自通其日風寒蕭道成謂¶
四座曰此客至使人不衣自暖矣(宋/書)竇建徳陷京城執¶
户曺河東張𤣥素将殺之縣民千餘人號泣請代其死¶
曰户曺清謹無比大王殺之何以勸善(通/鑑)太后思徐有¶
功用法平擢拜左臺殿中侍御史逺近聞者無不相賀¶
(唐武/后)劉瞻為刑部尚書瞻之貶也人無賢愚莫不痛惜¶
及其還也長安兩市人率錢顧百戲迎之瞻聞之改期¶
由他道而入(通/鑑)¶
<pb:KR3k0025_WYG_065-64a>¶
𫝊記漢韋約曰犬馬齒盡既無膂力又無考課所以躊¶
躇戀慕者以明公禮遇隆崇未能自割(三輔/決録)¶
集不勝犬馬之情(選曺子建/責躬詩表)疲馬戀君軒(選/詩)百川赴巨¶
海(謝靈/運詩)百川宗渤海五岳輔崑崙(劉賓/客)傾巢舉落望徳¶
如歸(選昭/王碑)白聞天下談士相聚而言曰生不用萬户侯¶
但願一識韓荆州何令人之景慕一至於此耶豈不以¶
有周公之風躬吐握之事使海内豪俊奔走而歸之一¶
登龍門則聲譽十倍所以龍蟠鳯逸之士皆欲收名定¶
<pb:KR3k0025_WYG_065-64b>¶
價於君侯(李太白上/韓荆州)水深魚極樂林茂鳥知歸(杜工/部)雖¶
天地不求仁於芻狗而畎澮思委潤於滄溟(白傅/集)小人¶
之懐惠兮猶知獻其至愚固余異於牛馬兮寧止乎飲¶
水而求芻伏門下之黙黙兮竟嵗年以康娛時乗間以¶
獲進兮顔垂歡而愉愉仰盛徳以安躬兮又何忠之能¶
輸(韓復/志賦)惴惴焉惟恐不得出大賢之門(韓/文)介然而居士¶
友以傾(韓文王/仲舒碑)生徒皆喜曰韓公來為祭酒國子監不¶
寂寞矣(韓愈/行状)鱗介宗龜龍(郭有/道碑)¶
<pb:KR3k0025_WYG_065-65a>¶
本朝四方之至如歸其家樂而忘去既駕雖馬亦顧其¶
皂而嘶(東坡/集)神宗崩公赴闕臨衛士見公入皆以手加¶
額曰此司馬相公也民遮道呼曰公無歸洛留相天子¶
活百姓所在數千人聚觀之(東坡集司馬/温公神道碑)¶
　　　納侮¶
經覲禮天子不下堂而見諸侯下堂而見諸侯天子之¶
失禮也由夷王以下(記/)¶
子人必自侮然後人侮之家必自毁然後人毁之國必¶
<pb:KR3k0025_WYG_065-65b>¶
自伐然後人伐之(孟/子)行有招辱(荀/子)¶
史蕭琛嘗預御筵醉伏上以&KR0037;投琛琛乃取栗擲上中¶
面(梁/書)張𤣥祖八嵗齒虧先逹知其不常戲之曰君口復¶
何為開狗竇答曰正使君輩從此中出(劉昭幼/童傳)劉道真¶
遭亂於河側自牽船見一老嫗操櫓劉曰女子何不調¶
機利杼而操櫓女答曰丈夫何不跨馬揮鞭而牽船(裴/啓)¶
(期語/林)¶
本朝孫皓為晉所滅武帝問皓曰聞南人好作爾汝詩¶
<pb:KR3k0025_WYG_065-66a>¶
皓曰昔與汝為鄰今與汝為臣勸汝一杯酒令汝夀萬¶
春(古今/詩話)¶
　¶
　¶
　¶
　¶
　¶
　¶
<pb:KR3k0025_WYG_065-66b>¶
　¶
　¶
　¶
　¶
　¶
　¶
　¶
　記纂淵海卷六十五¶
