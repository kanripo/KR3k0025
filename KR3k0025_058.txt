# -*- mode: mandoku-view; -*-
#+TITLE: 記纂淵海
#+DATE: 2015-08-24 23:30:34.518498
#+PROPERTY: ID KR3k0025
#+PROPERTY: BASEEDITION WYG    
#+PROPERTY: JUAN 卷五十八
<pb:KR3k0025_WYG_058-1a>¶
欽定四庫全書¶
　記纂淵海卷五十八　　　宋　潘自牧　撰¶
　　論議部¶
　　　因事思人¶
經君子聽鍾聲則思武臣聽磬聲則思死封疆之臣聽¶
琴瑟之聲則思志義之臣聽竽笙簫管之聲則思蓄聚¶
之臣聽鼓鼙之聲則思將帥之臣(記樂/記)¶
史越子使后庸來聘且言邾田封于駘上盟于平陽三¶
<pb:KR3k0025_WYG_058-1b>¶
子皆從康子病之言及子贛曰若在此吾不及此夫武¶
伯曰固將召之文子曰他日請念(左哀二/十七)越敗呉遷呉¶
王夫差於甬東予百家居之呉王曰孤老矣不能事君¶
王也吾悔不用子胥之言自令䧟此(史記呉/世家)家貧則思¶
良妻國亂則思良相(史魏/世家)上至廣武赦劉敬曰吾不用¶
公言以困平城(通鑑漢/髙紀)張敞免為庶人亡命數月京師¶
吏民解弛枹鼓數起而冀州部中有大賊天子思敞功¶
效使使者即家在所召敞敞身被重劾及使者至妻子¶
<pb:KR3k0025_WYG_058-2a>¶
家室皆泣惶懼而敞獨笑曰吾身亡命為民郡吏當就¶
捕今使者來此天子欲用我也裝隨使者詣公車天子¶
引見敞拜為冀州刺史敞到部盜賊屏迹(同上漢/宣紀)潁川¶
盜賊羣起河東守兵亦叛京師騷動帝聞之言吾悔不¶
用郭子横之言(同上漢/光武紀)馬援南擊交趾從容謂官屬曰¶
吾從弟少游常哀吾慷慨多大志曰士生一世但取衣¶
食裁足致求盈餘但自苦耳當吾在浪泊西里間下潦¶
上霧毒氣薫蒸仰視飛鳶跕跕堕水中卧念少游平生¶
<pb:KR3k0025_WYG_058-2b>¶
語何可得也(後漢/本傳)漢王伐呉而敗時法正已卒亮歎曰¶
孝直若在必能制主上東行就使東行必不傾危矣(通/鑑)¶
(三/國)王獻之兄弟自郄超未亡見愔常躡履問訊甚脩舅¶
甥之禮及超死見愔慢怠屐而候之愔每慨然曰使嘉¶
賔不死鼠子敢爾耶(晉書郄超傳愔超/父也互入炎凉)宋文帝曰檀道¶
濟若在豈使胡馬至此(通鑑/宋紀)呉已平羣臣上夀帝執爵¶
流涕曰此羊太傅之功也(同上晉武/太康元年)突厥圍鴈門煬帝¶
歎曰向使長孫晟在不令匈奴至此(隋/書)劉行本太子少¶
<pb:KR3k0025_WYG_058-3a>¶
庶子太子勇虛襟敬憚後卒及太子廢上曰劉行本在¶
勇當不及於此　元嵓為蜀王長史後王漸以非法得¶
罪上曰元嵓若在吾兒豈有是乎(同/上)張九齡奏安禄山¶
有逆相請因罪戮之上放歸九齡既死上皇在蜀思九¶
齡之先覺詔哀贈(唐/書)征髙麗班師上以不能成功深悔¶
之歎曰魏徵若在不使我有是行也命馳驛祀徵以少¶
牢復立製碑召其妻子詣行在勞賜之(通鑑唐/太宗)刑部郎¶
中闕上曰朕得其人矣往者李道裕議張亮獄云反形¶
<pb:KR3k0025_WYG_058-3b>¶
未具此言當矣朕雖不從至今悔之遂以道裕為刑部¶
郎中(同/上)李沆先識丁謂之奸及謂用事排擠正人王旦¶
嘆曰李文靖真聖人(本/傳)¶
傳記祭遵死後每朝㑹上常歎曰安得奉公憂國如祭¶
征虜者(東觀/漢紀)¶
集霖雨思賢佐丹青憶老臣(杜/詩)因詠霜雪句永懐鸞鶴¶
姿(白樂/天)徽績空存書旗常而播美音容不見聽鼙鼔以¶
增思(同/上)聞鼓鼙而憶名將鑒丹青而思老臣(李文/饒)湘竹¶
<pb:KR3k0025_WYG_058-4a>¶
舊班思帝子江蘺初緑哀騷人(劉長/卿)¶
本朝韓魏公死士大夫歎曰天何不為我留歐陽公為¶
魏公作誌文而後死也(韓魏公/别錄)盧仝韓愈不在此彈壓¶
百怪無雄文(歐公/集)¶
　　　因難見人¶
經萬夫之長可以觀政(書咸有/一德)風雨思君子也亂世則¶
思君子不改其度焉風雨如晦雞鳴不已(詩風/雨)觀其器¶
而知其工之巧觀其發而知其人之知(記禮/器)嵗寒然後¶
<pb:KR3k0025_WYG_058-4b>¶
知松栢之後彫也(語子/罕)¶
子不容然後見君子(家語互見不茍/合及道大不容)六親不和有孝慈¶
國家昏亂有忠臣(老/子)逺使之而知其忠近使之而觀其¶
敬煩使之而觀其能委之以財而觀其仁卒然問焉而¶
觀其智急與之期而觀其信醉之以酒而觀其量雜之¶
以處而觀其色臨之以危而觀其節(莊/子)養生不足以當¶
大事惟送死可以當大事(孟子離/婁下)窮觀其所為逹觀其¶
所與(列/子)貧則見亷富則見義生則見愛死則見哀(尹鄧/子脩)¶
<pb:KR3k0025_WYG_058-5a>¶
(身/)嵗不寒無以知松栢事不難無以知君子(荀子/大畧)舟覆¶
乃見善游馬奔乃見良御(淮南子/説訓林)如鍾山之玉寒嶺之¶
松比之瓀珉梓桞無殊也及其燒以爐炭三日而色潤¶
不改處於積氷終嵗而枝葉不彫然後知其異於他玉¶
衆木也(列/子)¶
史李克曰居視其所親富視其所與達視其所舉窮視其¶
所不為貧視其所不取(史魏世家/互見致察)舉世混濁清士乃見¶
(史記伯/夷傳)肥義曰正臣難至而節見忠臣累至而行明(同/上)¶
<pb:KR3k0025_WYG_058-5b>¶
(趙世/家)淮隂黥布等皆已誅滅而何之勲爛焉(蕭何/世家)天下¶
昏濁忠臣乃見(魏王/豹傳)狗盜雞鳴孟嘗君列此二人於賔¶
客盡羞及有秦難卒此二人救之(孟嘗君傳互入兼收/並蓄已上並史記)¶
劇孟愽徒母死客送䘮千餘乗此亦有過人者(西漢袁/盎傳)不¶
遇盤根錯節何以别利器(後漢虞/詡傳)王祥之薨奔赴者非¶
朝廷之賢則親戚故吏而已門無雜吊之賔(晉書/本傳)王湛¶
曰直行平路何以别馬唯當於蟻封(晉紀鄧/粲傳)唐李夷簡¶
彈楊憑坐貶臨賀尉徐晦獨至藍田與别後夷簡薦晦¶
<pb:KR3k0025_WYG_058-6a>¶
為御史晦曰平生未嘗望公顔色公何從而取之夷簡¶
曰君不負楊臨賀肯負國乎(通鑑互見/狥公忘私)當一生一死間¶
而後見其節(唐元徳/秀傳)疾風知勁草板蕩識誠臣(唐太宗/賜蕭暢)¶
(詩見/本傳)李世勣常侍宴上從容謂曰朕求羣臣可托孤者¶
無以踰公公往不負李宻豈負朕㦲(通鑑唐/太宗)馬文舉曰¶
不遇勍敵何以顯壯士(同/上)¶
集寧知霜雪後獨見竹栢心(江淹/詩)時危見臣節世亂識¶
忠良(選鮑明/逺詩)扶顛始知籌策長(杜/詩)驛騷之際鯁亮彌彰¶
<pb:KR3k0025_WYG_058-6b>¶
(劉賔/客)火後見琮璜霜餘識松栢(同/上)士窮乃見節義(韓/文)雨¶
晦識雞鳴之信風髙見隼擊之威(白樂/天)磨&KR0314;始彰其堅¶
白(杜牧/之)㣲風但覺杉香滿烈日方知竹氣寒(吕和/叔文)不有¶
百鍊火孰知寸金精(孟東野互見/是真難㓕)破松見貞心裂竹㸔¶
直文(唐文/粹)天若無雪霜青松不如草地若無山川何人¶
重平道(唐于/瀆詩)衆木盡摇落始見竹色真(孟東野詩互見/事物相形)¶
本朝揮毫更想能一戰數窘乃見詩人才(臨川/集)馬之在¶
厩也駑驥雜處飲水食芻嘶鳴蹄齧求其所以異者蔑¶
<pb:KR3k0025_WYG_058-7a>¶
矣及其引重車取夷路不屢策不煩御一頓其轡而千¶
里已至矣當是時駑馬並驅則雖傾輪絶勒敗筋傷骨¶
不舎晝夜而追之遼乎其不可以及也(臨川/文)得路方知¶
異日心(東坡/詩)萬木嵗寒配喬松於巨栢衆星夜艾凛明¶
月於長庚(東坡賀林待制啓/互見事物相形)火數四百炎靈消誰其代¶
者當塗髙窮姦極酷不易取始知文景基局牢(同上古/硯歌)¶
欒布惟不廢彭越之命故髙祖知其賢李勣惟不利李¶
宻之地故太宗許其義(欒城/集)受人恩而不忍負者其為¶
<pb:KR3k0025_WYG_058-7b>¶
子必孝為臣必忠(鳴道/集)不經大火燒孰得真黄金(欒城/集)¶
請觀風急天寒夜誰是當門定脚人(邵堯/夫詩)¶
　　　因事長智¶
經知不足然後能自反也知困然後能自强也(記學/記)¶
子孔子欲以顔狀取人也於㓕明改之矣欲以言辭取¶
人也於宰我改之矣欲以容貎取人也於子張改之矣¶
(家/語)所以動心忍性增益其所不能人恒過然後能改困¶
於心衡於慮而後作徵於色發於聲而後喻(孟子告/子下)人¶
<pb:KR3k0025_WYG_058-8a>¶
之有德慧術智者恒存乎疢疾獨孤臣孽子其操心也¶
危其慮患也深故逹(孟子盡/心下)晉公子重耳霸心生於曹¶
越王勾踐霸心生於㑹稽齊威公小白霸心生於莒(荀/子)¶
老子學商容見舌而知守柔矣列子學壺子觀景柱而¶
知持後矣(淮南子繆稱訓注/先有形而後有影)堯遭洪水而貴陸湯大旱¶
而重水(淮南/子)¶
史齊髙疆曰三折肱知為良醫(左定十三互/見履而後知)髙宗遭鳴¶
雉之戒飭已正道享百年之夀(西漢杜/欽傳)木不生庭太戊¶
<pb:KR3k0025_WYG_058-8b>¶
無以隆雉不鳴鼎武丁不為宗(晉書郭/璞傳)¶
集九折臂而成醫(楚/辭)三折乃良醫(劉賔/客)¶
　　　因人而重¶
經蔽芾甘棠勿翦勿伐召伯所茇(詩甘/棠)¶
子無仲尼則西山之餓夫與東國之絀臣惡乎聞(揚/子)連¶
城之璧瘞影荆山夜光之珠潜輝欝浦玉無翼而飛珠¶
無脛而行揚聲於章華之臺炫耀於綺羅之堂者盖人¶
為之舉也(列/子)栁下恵不遇仲尼則貞潔之行不顯未免¶
<pb:KR3k0025_WYG_058-9a>¶
於三黜之臣季布不遇曹丘則百金之諾不揚未離於¶
凡虜之人(同/上)¶
史伯夷叔齊雖賢得夫子而名益彰閭巷之人欲砥行¶
立名者非附青雲之士烏能施於後世哉(史記伯/夷傳)毛先¶
生遂一至楚使趙重於九鼎大吕(同上平/原傳)庾乗游學宫¶
為諸生傭後能講誦自以卑第每處下坐諸生愽士皆¶
就讐問之由是學中以下坐為貴(後漢/本傳)河南尹羊陟謁¶
造趙壹言談至曛夕極歡陟乃與司徒袁逢共稱薦之¶
<pb:KR3k0025_WYG_058-9b>¶
名動京師士大夫想望其風采(同上趙/壹傳)阮籍見張華鷦¶
鷯賦曰王佐才也由是聲名始著(晉/書)左思作三都賦成¶
人未之重思以示張華深稱賛之兼作序豪貴競冩都¶
下為之紙貴(晉/書)許詢移居臯屯之嵓常與沙門支遁及¶
謝安石王羲之等同遊往來今臯屯呼為許度嵓　謝¶
安有盛名時人愛慕有罷縣還安問其歸資荅曰有蒲¶
葵扇五萬安乃取其中者握之士庶競市價增數倍(晉/書)¶
揚雄作太𤣥晩遭陸續𤣥道遂明(王長/文傳)王導為司徒時¶
<pb:KR3k0025_WYG_058-10a>¶
帑藏空竭庫中惟有練數千端鬻之不售乃與朝賢俱¶
制練布單衣於是士人翕然服之練遂涌貴主者出賣¶
端直一金其為時所慕如此　王羲之見一姥持六角¶
扇賣之羲之書其扇各為五字姥初歎惋因謂姥曰無¶
苦但言是王右軍書以求百金價姥如言人競買之(已/上)¶
(晉/書)¶
傳記人有市駿馬者三旦立市人莫之知伯樂一顧之¶
一旦而馬價十倍(戰國/䇿)郭林宗游洛陽始見河南尹李¶
<pb:KR3k0025_WYG_058-10b>¶
膺膺大竒之遂相友善於是名震京師(郭林宗/别傳)慈亷江¶
者昔有李祖仁居此兄弟十人並慈孝亷讓因此名江¶
(交州/記)梁顧總始為縣吏一夕遇二人稱是王粲徐幹云¶
昔與公同舟公劉楨也乃誦其遺文總悟以遺文數萹¶
投令令待之甚厚時謂死劉楨猶庇得生顧總(太平/廣記)士¶
非玉璧談者為價(物理論互/見求援)白樂天以詩謁顧况因為¶
延譽聲名大振(幽閒/鼔吹)¶
集昔歐冶改視鉛刀易價伯樂所盻駑馬百倍(文選曹/植表)¶
<pb:KR3k0025_WYG_058-11a>¶
夜光之璧顯價於和氏之肆千里之足定功於伯樂之¶
庭(藝文類聚載應/璩薦和慮則牋)一經品題便作佳士(李/白)一顧之隆駘¶
足逾於仙鹿片言之重魚目軼於靈蛇(駱賔/王)一言之譽¶
東陵侔於西山一面之榮鄭璞踰於周寳(王彦升文集/序互見感謝)¶
昔虞阪之上逸驥與駑駘俱疲呉竈之中孤桐共樵蘓¶
並爨遇王良伯喈遂騰聲於千古此詩若不遇王君乃¶
數十張故紙耳(唐韋縚作孟浩然集序處州本王君名士/源天寳中獲孟浩然文集士源為之序)¶
宋廣平之沉下僚蘓公味道為使者廣平投以梅花賦¶
<pb:KR3k0025_WYG_058-11b>¶
蘓盛稱之自是方列于聞達人之目由是知英賢犖犖¶
可外文字猶用片言借説於先逹之口席其勢而後驤¶
首當時矧碌碌者疇能自異(劉賔客互/見求援)夫美不自美因¶
人而彰蘭亭不遭右軍則清湍脩竹蕪沒於空山矣(栁/文)¶
本朝鵝毛贈千里所重以其人(歐/公)峴山臨漢上望之隱¶
然盖諸山之小者而其名特著於荆者豈非以其人哉¶
其人謂誰羊祜叔子杜預元凱是也(峴山/亭記)溫公營獨樂¶
園在洛中諸園最為簡素人以公之故故春時必逰(鳴/道)¶
<pb:KR3k0025_WYG_058-12a>¶
(集互入生理/門園池類)黄叔度澹然無作郭林宗一言至今以為¶
顔子叔度之賢無一見於外者而後世猶信徒以林宗¶
之重(東坡謝太保撰/先人墓碣書)¶
　　　因惡累美¶
經今衆人之命儒也妄常以儒相詬病(記儒/行)如有周公¶
之才之美使驕且吝其餘不足觀也已(語㤗/伯)¶
子西子蒙不潔人皆掩鼻而過之(孟/子)五榖者種之美者¶
也茍為不熟不如荑稗(同上告/子下)槃水正錯而勿動則湛¶
<pb:KR3k0025_WYG_058-12b>¶
濁在下清明在上足以見鬚眉而察理㣲風過之湛濁¶
動乎下清明亂於上則不可以得大形之正也(荀/子)蘭槐¶
之根是為芷其漸之滫君子不近(同上勸學萹/注滫溺也)水之性¶
清所以濁者土渾之也林之情靜所以動者風摇之也¶
人之心正所以邪者欲昡之也(劉/子)河水欲清沙壤穢之¶
(淮南/子)¶
史一薰一蕕十年尚猶有臭(左/傳)莠盛苖穢何不鋤也(西/漢)¶
(嚴延/年傳)忠如鬻拳信如卞和智如孫臏寃如巷伯才如史¶
<pb:KR3k0025_WYG_058-13a>¶
遷逹如子政一離刀鋸沒世不齒(東漢郭/㤗傳)涇以渭濁(同/上)¶
(賈彪/傳)山有朽壤雖大必虧木有蠧蟲其榮易落(唐史臣/元宗贊)¶
集聫蕙芷以為佩兮過鮑肆而失香(楚/辭)資髙明之質而¶
未免卑濁之累(選吊/文)青蠅一相㸃白璧遂成寃(陳子/昂集)¶
本朝君子小人如氷炭决不可以同器若兼收並用則¶
小人必勝薰蕕雜處終必為臭(東坡富鄭/公神道碑)性之有喜怒¶
猶水之有波否曰湛然平靜如鏡者水之性也及過沙¶
石或地勢不平便有湍激或風行其上便為波濤洶湧¶
<pb:KR3k0025_WYG_058-13b>¶
此豈水之性哉(鳴道/集)¶
　　　因麤見精¶
子故雖有珉之彫彫不若玉之章章(荀/子)百星之明不如¶
一月之光十牖畢開不如一户之明(淮南/子)豹裘而雜不¶
若狐裘而粹(同/上)¶
史趙良曰千羊之皮不如一狐之腋(史記商/君傳)鷙鳥累百¶
不如一鶚(孔文舉薦禰衡表/一見西漢鄒陽傳)玉以礫貞(東漢賈/彪傳)¶
傳記張巨魚者垂其千鈎而得之在於一筌捕髙鳥者¶
<pb:KR3k0025_WYG_058-14a>¶
張其萬&KR0431;而獲之由一目(史/通)¶
集雀喧知鶴靜(髙逹/夫)¶
　　　因精見麤¶
經若苖之有莠若粟之有秕(書仲虺/之誥)¶
子飲玉&KR0961;則知漿荇之薄味(抱朴/子)¶
集虎豹之文炳於犬羊鸞鳯之音鏘於鳥鵲金玉之光¶
炫於瓦石(皇甫湜互見/事物相形)¶
　　　因術累已¶
<pb:KR3k0025_WYG_058-14b>¶
子矢人惟恐不傷人(孟/子)¶
史治獄之吏皆欲人死非憎人也自安之道在人之死¶
(通鑑漢宣紀互/見其勢使然)魏時凌雲殿榜未題而匠者誤釘之不¶
可下乃使韋仲將懸磴書之比訖鬚髮盡白裁餘氣息¶
還語子弟宜絶此法(晉王獻/之傳)秦王苻生夜食棗多旦而¶
有疾召太醫令程延使診之延曰陛下無他疾食棗多¶
耳生怒曰汝非聖人安知吾食棗遂斬之(通鑑晉/哀紀)太宗¶
與侍臣泛舟春苑苑池見異鳥容與波上悦之詔坐者¶
<pb:KR3k0025_WYG_058-15a>¶
賦詩而召閻立本侔狀閣外傳呼畫師立本是時已為¶
主爵郎中俯伏池左研丹粉望坐者羞恨流汗歸戒其¶
子曰吾少讀書文辭不减儕輩今獨以畫見名與厮役¶
等若曹慎母習(唐本/傳)¶
本朝昔閻立本始以文學進身卒蒙畫師之耻(東坡書/呉道子)¶
(畫/後)¶
　　　自相矛盾¶
經于弟弗念天顯乃弗克恭厥兄兄亦不念鞠子哀大¶
<pb:KR3k0025_WYG_058-15b>¶
不友于弟(書互見/無情)¶
子人有鬻矛楯者譽之曰吾楯之堅物莫能䧟也又譽¶
其矛曰吾矛之利於物無不䧟也或曰以子之矛䧟子¶
之楯何如其人弗能應也(韓非/子)使人之子孫自賊其父¶
母也(荀/子)為人父而𣙜其子縱利如子何(揚/子)斷根以續枝¶
割背以禆腹(抱朴/子)山生木反自刻木生蠧反自食人生¶
事反自賊(淮南/子)¶
史楚昭王曰除腹心之疾而置諸股肱何益(左/傳)昔髙辛¶
<pb:KR3k0025_WYG_058-16a>¶
氏有二子長曰閼伯季曰實沈居于曠林不相能也日¶
尋干戈以相征討(左/傳)助秦自攻(史虞/卿傳)劉向受榖梁春秋¶
其子歆乃大好左氏傳以左丘明好惡與聖人同親見¶
夫子而公羊榖梁七十子後傳聞之與親見其詳畧不¶
同歆數以難向向不能非間也(前漢/書)李固曰刻割心腹¶
以補四支(東漢/本傳)魏曹冏曰猶芟刈股肱獨任胸臆觀者¶
為之寒心(通鑑三/國志)刖趾適履刻肌傷骨(魏/志)借子之矛刺¶
子之楯(晉天/文志)唐髙祖謂侍臣曰刻民以奉君猶割肉以¶
<pb:KR3k0025_WYG_058-16b>¶
充腹腹飽而身斃(通鑑/唐紀)¶
傳記漢書孝成紀贊曰成帝善脩容儀升車正立不内¶
顧臨朝淵嘿尊嚴若神可謂穆穆有天子之容貎矣又¶
五行志曰成帝好㣲行選私奴客十餘人自稱富平侯¶
或乗小車御者偕騎出入由斯而言則成帝㣲服嫚遊¶
鳥集無度雖外飾威重内肆輕薄人君之望不其缺如¶
觀孟堅紀志所言前後自相矛盾者也(史/通)班固稱項羽¶
弑義帝自取㓕亡又云于公髙門以待封嚴母掃地以¶
<pb:KR3k0025_WYG_058-17a>¶
待䘮如固斯言則深信夫天怨神怒福善禍滛者矣至¶
於其賦幽通也復以天命久定非理所移故善惡無徵¶
報施多爽斯則同理異說前後自相矛盾者焉(同/上)¶
集昆弟自相傾(韋應/物集)肝膽反為賊(文/粹)¶
　　　自相背馳¶
經或錫之鞶帶終朝三禠之(易/)其車既載乃棄爾輔(詩/)¶
子惡辱而居不仁是猶惡濕而居下也(孟子互入/明知故犯)惡死¶
亡而樂不仁是猶惡醉而强酒(同/上)猶欲其入而閉之門¶
<pb:KR3k0025_WYG_058-17b>¶
也(同/上)猶立枉木而求其影之直也(荀/子)欲夀而刎頸(同/上)伏¶
而咶夭救經而引其足(經縊也引其/足愈急也)愈務而愈逺(同/上)欲¶
㓕跡而走雪中(淮南/子)譬如拯溺錘之以石救火投之以¶
薪(尹鄧/子)病熱而强之以餐救暍而飲之以寒救經而引¶
其索拯溺而授之石欲救之反為惡(淮南子/説林訓)披裘而扇¶
(淮南/子)¶
史今有二命其誰不解體(左/)猶治絲而棼之也(左傳互/見躁急)¶
首尾衡决(西漢賈/誼傳)行危而求安造禍而求福(史荆/軻傳)濁其¶
<pb:KR3k0025_WYG_058-18a>¶
源而求其清流(前禮/樂志)是猶紲韓盧而責之獲也(班固/傳)時¶
成帝無嗣政由王氏劉向遂上封事極諫王氏與劉氏¶
不並立如下有泰山之安則上有累卵之危向卒子歆¶
王莽舉為侍中王莽持政留歆為右曹建平元年改名¶
秀及王莽簒位歆為國師(西漢本傳互/入不克紹)猶郤行而求及¶
前人也(楚元/王傳)欲湯之滄(音愴悽愴/之愴寒也)一人炊之百人揚之¶
無益也(枚乗/傳)譬猶抱薪而救火(同/上)狐白之裘而反衣之¶
也(匡衡傳互見/愚暗前漢)自吉至崇皆好車馬衣服其自奉養極為¶
<pb:KR3k0025_WYG_058-18b>¶
鮮明而亡金銀錦繡之物及遷徙去處所載不過囊衣¶
天下服其亷而怪其奢(前漢王/吉傳)陳琳曰掩目捕雀(通/鑑)劉¶
炫曰相期髙於周孔相待下於奴僕(三國蜀志互/見自相背馳)郄愔¶
遺桓溫牋欲共奬王室請督所部出河上愔子超為溫¶
參軍取視寸寸毁裂乃更作愔牋自陳非將帥才不堪¶
軍旅老弱乞閑地自養勸溫并領已所統(通鑑晉海西/公紀互見趨)¶
(向不/同)將適越者指沙漠以遵途欲登山者渉舟航而覔¶
路所趣逾逺所向轉難南北倍殊髙下相反求其至也¶
<pb:KR3k0025_WYG_058-19a>¶
不亦難乎(晉武/紀)如室斯構而去其鑿契如水斯積而决¶
其隄防如火斯蓄而離其薪燎也(晉書于令/升緫論)崔浩性不¶
好莊老之書每讀不過數十行輒棄之非毁佛法因欲¶
脩服食養性術天師冦謙之有神中籙圖新經因師事¶
之(北史/本傳)張九齡與嚴挺之蕭誠善挺之惡誠佞勸九齡¶
謝絶之九齡忽獨念曰嚴太苦勁然蕭軟美可喜方召¶
蕭李泌在旁率爾曰公起布衣以直道至宰相而喜軟¶
美者者乎(唐書李/泌傳)伐根以求木茂塞源而欲流長(同上/魏徵)¶
<pb:KR3k0025_WYG_058-19b>¶
(傳/)迂訪道之車築禮神之舘棲心𤣥化物色幽人將致仙¶
於大庭欲希蹤於姑射於是削浮圖之法懲游惰之民¶
志欲矯歩丹梯求珠赤水徒見蕭衍姚興之謬學不悟¶
秦皇漢武之非求盖惑於左道之言偏斥異方之説(舊/唐)¶
(書武宗/紀論)武宗奮然除去浮圖之法而躬受道家之籙服¶
藥以求長生(新唐書/本紀)¶
集絆良驥之足而責以千里之任檻猿猴之勢而望其¶
巧捷之能(呉季/重書)猶適于南而北轅其到也無日矣(唐文/粹)¶
<pb:KR3k0025_WYG_058-20a>¶
北轅適楚圓鑿方枘　北轅適楚　南轅適晉　猶航¶
斷港絶潢以望至於海也(唐文/粹)¶
　　　疑似相亂¶
經若苖之有莠若粟之有秕(書仲虺之誥互/入因精見麄)惡徼以為¶
智者惡不孫以為勇者惡訐以為直者(論/語)夫樂者與音¶
相近而不同(記樂/記)¶
子惡似而非者惡莠恐其亂苖也惡佞恐其亂義也惡¶
利口恐其亂信也惡鄭聲恐其亂樂也惡紫恐其亂朱¶
<pb:KR3k0025_WYG_058-20b>¶
也惡鄉原恐其亂德也(孟盡/心)若初真得鹿妄謂之夣真¶
夣得鹿妄謂之實(列/子)懦弱易奪似仁而非悍戇好鬬似¶
勇而非(荀/子)白石似玉姦佞似賢(抱朴/子)魯人縫掖實非儒¶
行東郭吹竽而不知音(列/子)¶
史孔子過匡匡人以為陽虎陽虎嘗暴匡人匡人止孔¶
子孔子狀類陽虎拘五日(史孔子/世家)陳遵字孟公時列侯¶
有與遵同姓字者每至人門曰陳孟公坐中莫不震動¶
既至而非因號其人曰陳驚坐云(西漢/本傳)杜欽字子夏少¶
<pb:KR3k0025_WYG_058-21a>¶
好經書家富而目偏盲茂陵杜鄴與欽同姓字俱以材¶
能稱京師故衣冠謂欽為盲杜子夏以相别欽惡以疾¶
見詆迺為小冠髙廣財二寸由是京師謂欽為小冠杜¶
子夏而鄴為大冠杜子夏云(西漢/本傳)市虎成於三夫孝子¶
疑於屢至(後/漢)蔡謨初渡江見彭蜞大喜曰蟹有八足加¶
二螯令烹之既食吐下委頓方知非蟹後詣謝尚而説¶
之尚曰卿讀爾雅不熟㡬為勤學死(晉/書)¶
傳記夫以曾參之賢與其母之信也而三人疑之則慈¶
<pb:KR3k0025_WYG_058-21b>¶
母不能信也(戰國/䇿)物多相類而非也幽莠之㓜也似禾¶
驪牛之黄也似虎白骨疑象碔砆類玉此皆似之而非¶
者也(同/上)相玉者患石似玉(吕氏/春秋)魯有兩曾參趙有兩毛¶
遂昔南曾參殺人見捕人告北曾參母母見以疑野人¶
毛遂墜井而死客以告平原君平原君曰嗟乎天䘮予¶
矣既而知非平原君客(西京/雜記)陳國張伯諧弟仲諧婦炊¶
於竈下至井上謂伯諧曰我今日粧好否伯諧曰我伯¶
諧也婦大慙愧其夕時伯諧到更衣婦復逐牽其背曰¶
<pb:KR3k0025_WYG_058-22a>¶
今旦大誤謂伯諧為卿荅曰我故伯諧也(風俗/通)¶
集若青蠅之偽質(偽猶變也蠅變白使/黑變黑使白楚辭)衆偽冒真(文/選)毛¶
遂不墮井曾參不殺人虛言誤公子投杼惑慈親(李/白)似¶
錦言應巧如絲數易欺(元㣲/之)人之至信者心目也天性¶
者父子也不惑者聖賢也然而於竊鈇而知心目之可¶
亂於掇蜂而知父子之可間於拾煤而知聖賢之可疑¶
(劉賔/客)積異以生疑積疑以生惑(白樂/天)外容閑暇中心苦¶
似是而非誰得知(白樂天/鷺詩)祥禽之類凡羽而凡羽混之¶
<pb:KR3k0025_WYG_058-22b>¶
神芝之類腐菌而腐菌混之嘉蕙之類棼芻而棼芻混¶
之(唐文/粹)¶
本朝聞之曰人之至信者心目也相親者母子也不惑¶
者聖賢也然至於竊鈇而知心目之可亂於投杼而知¶
母子之可疑於拾煤而知聖賢之可惑(東坡辨試舘/職䇿問孔子)¶
　　　事物相形¶
子子貢結駟連騎以造原憲衣冠敝子貢慙(家/語)好女之¶
色惡者之孽也(荀/子)¶
<pb:KR3k0025_WYG_058-23a>¶
史文帝常病癰鄧通常為帝唶吮之太子入問病帝使¶
唶癰而色難之已而聞通常為帝唶吮之心慙(史佞/幸傳)美¶
女入室惡女之仇(史記外/戚世家)上自勞軍至灞上及棘門軍¶
直馳入將已下送迎已而之細栁不得入使使持節入¶
帝曰此真將軍耳灞上棘門軍若兒戱耳其將固可襲¶
而虜也(史周勃/世家)王蠋布衣義不北靣於燕况在位食禄¶
者乎(史田單/傳後)張安世長子千秋與霍光子禹俱為中郎¶
將將兵隨度遼將軍范明友擊烏桓謁大將軍光問千¶
<pb:KR3k0025_WYG_058-23b>¶
秋戰鬬方畧山川形勢千秋口對兵事畫地成圖無所¶
忘失問禹禹不能記曰皆有文書光由是賢千秋以禹¶
為不才(漢/書)魏明帝使后弟毛曾與夏侯𤣥共坐時人謂¶
之蒹葭倚玉樹㤗初如朗月入懷(魏/志)王濟雋爽有風姿¶
每見衛玠輒歎曰珠玉在側覺我形穢(晉書/本傳)潘岳美姿¶
儀常出婦人遇之者皆連手縈繞投之以果時張載甚¶
醜每行小兒以瓦石投之委頓而反(晉書潘岳傳互/見所遇不同)阮¶
咸與籍居道南諸阮居道北北阮富南阮貧七月七日¶
<pb:KR3k0025_WYG_058-24a>¶
北阮盛曬衣服皆錦繡粲目咸以竿挂大布犢鼻於庭¶
人或怪之答曰未能免俗&KR0147;復爾耳(晉本/傳)時人謂道子¶
為東錄元顯為西錄西府車騎填湊東第門可張羅(通/鑑)¶
(晉安/紀)晉恭帝禪位于宋祕書監徐廣流涕哀慟侍中謝¶
晦謂之曰徐公得無小過廣曰君為宋朝佐命身是晉¶
室遺老悲歡之事固不可同(通/鑑)文德皇后之𦵏段志𤣥¶
與宇文士及分統士馬守章武門太宗夜使宫官至將¶
軍所士及開營納使者志𤣥閉門不納停使者至曉太¶
<pb:KR3k0025_WYG_058-24b>¶
崇曰此真將軍也(唐書互/見紀律)姚崇常有子䘮謁告十餘日¶
政事委積盧懷慎不能决惶恐入謝於上上曰朕以天¶
下事委姚崇以卿坐鎮雅俗耳崇既出須臾裁决俱盡¶
(通鑑唐/𤣥宗)¶
傳記陳遵闗西大俠友人䘮遵親為䕶䘮事贈&KR0135;甚厚¶
王丹乃懷縑一疋陳於主人之前曰如丹此縑出自機¶
杼遵聞而有慙色(東觀/漢紀)中宗嘗召宰相蘓瓌李嶠子進¶
見上曰宜意所通盡奏頲曰木從䋲則正后從諫則聖¶
<pb:KR3k0025_WYG_058-25a>¶
嶠子迹進曰斮朝渉之脛剖賢人之心上曰蘓瓌有子¶
李嶠無兒(松窻/雜錄)㝠鴻跡在煙霞上燕雀休誇大厦梁(綺/言)¶
(雜/錄)¶
集見西施之容歸憎其貎(楊德/祖箋)西施出帷嫫母侍側(呉/季)¶
(重/書)南鄰擊鍾磬北里吹笙竽寂寂揚子宅門無卿相輿(左/太)¶
(冲詠/史詩)虎豹之文炳於犬羊鸞鳯之音鏘於鳥鵲金玉之¶
光炫於瓦石(皇甫湜互見/因粗見精)無貴賤不悲無富貧亦足(杜/詩)¶
衆星羅青天朗者獨有月(李白互見/分量不同)二十漸乖張清溝¶
<pb:KR3k0025_WYG_058-25b>¶
映汙渠三十骨骼成乃一龍一豬(韓/文)冬之為候也霜雪¶
飄暴凍入肌髮夏之為用也金流石爍火走膚脉如陽¶
春髙秋者稀焉南則瘴風毒虺之為厲也北則獯戎黠¶
虜之為患也如洛陽咸秦者㡬焉(李文/饒集)衆木盡摇落始¶
見竹色真(孟東野互見/因事見人)醜婦競簪花花多映愈醜(唐文/粹)¶
衆花盡處松千尺羣鳥喧時鶴一聲(髙逹/夫)雀喧知鶴靜¶
鳬戯識鷗閑(同/上)¶
本朝萬木嵗寒配喬松於巨栢衆星夜艾凜明月與長¶
<pb:KR3k0025_WYG_058-26a>¶
庚(東坡賀林待制啓/互見因難見人)試㸔青松鶴何似珠門客(歐公集/互見趣)¶
(向不/同)君㸔花枝朝露何如松上霜風(山谷/詩)¶
　　　影響相應¶
經子曰君子居其室出其言善則千里之外應之况其¶
邇者乎居其室出其言不善則千里之外違之况其邇¶
者乎(易/)鳴鶴在隂其子和之(易/)隆墀永歎逺壑必盈(處/髙)¶
(墀而長歎逺壑之中/盈響而應易畧例)善邇而逺至命宫而商應修下而¶
髙者降與彼而取此者服矣(同/上)恵迪吉從逆凶惟影響¶
<pb:KR3k0025_WYG_058-26b>¶
(書/)卿士師師非度小民方興相為敵讐(書/)建無窮之基¶
亦有無窮之聞(畢/命)作善降之百祥作不善降之百殃(書/)¶
鼔鍾于宫聲聞于外(詩/)衛文公臣子多好善賢者樂¶
告以善道也(&KR0352;干/旄)内和而外順則民瞻其顔色而弗與¶
爭也望其容貌而民不生易慢焉故德輝動於内而民¶
莫不承聽理發諸外而民莫不承順(記樂/記)下之事上也¶
不從其所令從其所行上好是物下必有甚者矣故上¶
之所好惡不可不慎也是民之表也(緇/衣)上好仁則下之¶
<pb:KR3k0025_WYG_058-27a>¶
為仁爭先人(同/上)上好禮則民莫敢不敬上好義則民莫¶
敢不服上好信則民莫敢不用情(語子/路)¶
子以富貴而下人何人不尊以富貴而愛人何人不親¶
(家語互/見施報)愛人者人恒愛之敬人者人恒敬之(孟/子)夫茍好¶
善則四海之内皆將輕千里而來告之以善(同/上)生於其¶
心害於其政發於其政害於其事(公孫/丑)文武興則民好¶
善幽厲興則民好暴(告/子)上有好者下必有甚焉者矣(滕/文)¶
(公/上)夫人必自侮然後人侮之家必自毁然後人毁之國¶
<pb:KR3k0025_WYG_058-27b>¶
必自伐而後人伐之(離婁/上)訑訑之聲音顔色拒人於千¶
里之外德之流行速於置郵而傳命(孟/子)大人之教若形¶
之於影聲之於響(莊/子)别契劵者所以為信也上好權謀¶
則誕詐之人乗是而後欺探籌投鈎者所以為公也上¶
好曲私則下乗是而後偏衡石稱懸者所以為平也上¶
好傾覆則下乗是而後險勝斛敦槩者所以為均也上¶
好貪利則下乗是而後鄙豐取吝與以無度取於人(荀/子)¶
楚王好細腰故朝有餓人(同/上)善其言而類焉者應矣故¶
<pb:KR3k0025_WYG_058-28a>¶
馬鳴而馬應之非知也其勢然也(同/上)夫下之於上猶響¶
之應聲影之像形也聽唱而應視儀而動上好富者民¶
死利矣(荀/子)齊桓好服紫一國盡服十紫不得一素公患¶
之管仲曰試勿衣也謂左右曰甚惡紫桓公諾三日莫¶
有衣紫者(韓/文)鄒君好長纓左右皆服纓甚貴公患之因¶
先自斷其纓而出國中皆不服(同/上)人主之情上通于天¶
故誅暴則多飄風枉法令則多蟲螟殺不辜則國赤地¶
令不改則多滛雨(淮南/子)鄒衍盡忠於燕恵王王信讒繫¶
<pb:KR3k0025_WYG_058-28b>¶
之鄒子仰天而哭正夏而天為之降霜(淮南/子)有隂德者¶
必有陽報有隂行者必有昭名(同/上)湯去三面之網歸之¶
者四十國文王𦵏城隅之枯骨天下懷其仁(傅/子)體痛者¶
口不能不呼心說者顔不能不笑(尹/子)從道必吉反道必¶
凶如影如響也(同/上)¶
史齊桓公復㑹諸侯於葵丘益有驕色諸侯頗有叛者¶
(史齊/世家)口雖未言聲疾雷震令雖未行化馳如神(史/記)漢女¶
居東海養姑姑女讒之於姑姑經太守訴而殺之五月¶
<pb:KR3k0025_WYG_058-29a>¶
下雪(漢/書)東海有孝婦少寡無子養姑甚謹姑死姑之女¶
告吏婦殺我母吏捕孝婦自誣服太守竟殺婦郡中枯¶
旱三年(漢/書)上自初即位詔選天下文學材智之士待以¶
不次之位四方士多上書言得失自衒鬻者以千數(通/鑑)¶
(漢武/紀)猶桴鼓之相應(前漢李/㝷傳)宋景公小國之諸侯耳有¶
不忍移禍之誠出人君之言三熒惑為之退舎(西漢杜/欽傳)¶
呉王好劍客百姓多瘡瘢楚王好細腰宫中多餓死(同/上)¶
(匡衡/傳)朝有變色之言則下有爭鬬之患上有自專之士¶
<pb:KR3k0025_WYG_058-29b>¶
則下有不遜之人上有克勝之任則下有傷患之心上¶
有好利之臣則下有盜竊之民　周南召南被聖賢之¶
化深故篤於行而亷於色鄭伯好勇而國人暴虎秦穆¶
貴信而士多從死陳夫人好滛巫而民滛祀晉侯好儉¶
而民蓄聚太王躬仁邠國貴恕由此觀之治天下者審¶
所上而已(同/上)善惡之報各如其事(西漢梅/福傳)車駕自幸洛¶
陽獄錄囚徒理出千餘人時天旱大雨(通/鑑)為善者天報¶
之以福為非者天報之以殃(西漢景/帝紀)下之應上猶景嚮¶
<pb:KR3k0025_WYG_058-30a>¶
也(西漢正史/嚮讀曰響)自永平以來臣民雖有習浮屠術者而天¶
子未之好至帝始篤好之常躬自禱祠由是其法浸盛¶
(通鑑漢/桓紀)猶叩木本百枝皆動(東漢李固傳互/見事同一體)舉中於禮¶
則强梁褫氣片言違正則厮臺解情(東漢循/吏傳贊)一夫得情¶
千室鳴絃(同上互/見循良)姜詩母嗜魚鱠又不能獨食夫婦嘗¶
力作供鱠呼鄰母共之舎側忽有湧泉味如江水每旦¶
輒出雙鯉魚以供二母之膳(同上姜詩/妻列傳)魏武好法律而¶
天下貴刑名魏文慕通逹而天下賤守節(通/鑑)殷紂好色¶
<pb:KR3k0025_WYG_058-30b>¶
妲己是出葉公好龍真龍游廷(通鑑漢/桓紀)王者心有所想¶
雖未形顔色而五星以之推移隂陽為之變度(漢靈/紀)謝¶
安好聲律期功之慘不廢絲竹士大夫效之遂以成俗¶
(晉海西/公紀)秦劉蘭討蝗經秋多不能㓕有司奏請徵蘭下¶
廷尉秦王堅曰災降自天非人力所能除此由朕之失¶
政蘭何罪乎是嵗秦大熟(晉武/紀)作解散髻斜挿簮朝野¶
慕之相與倣傚(齊王/儉)齊帝既殘忍有司訊囚莫不嚴酷¶
或燒犂耳使立其上或燒車釭使以臂貫之(梁敬帝紀/以上並通)¶
<pb:KR3k0025_WYG_058-31a>¶
(鑑/)裴矩佞於隋而忠於唐非其性之有變也君惡聞其¶
過則忠化為佞君樂聞直言則佞化為忠(通鑑唐/太宗)上入¶
苑中見蝗掇數枚祝之曰民以糓為命而汝食之寧食¶
吾之肺腸舉手吞之是嵗蝗不為災(同/上)夫人之慕名如¶
水趍下上有所好下必甚焉陛下若取士以德行為先¶
文藝為末則多士雷奔四方風動矣(同上/髙祖)唐張楚金魏¶
元忠臨刑太后使鳯閣舎人王隠客馳騎傳聲赦之是¶
日隂雲四塞既釋楚金等天氣晴霽(通鑑/武后)¶
<pb:KR3k0025_WYG_058-31b>¶
傳記行非為影也而影隨之呼非為響也而響和之(許/氏)¶
(説/文)蟊吏抵冐取民財則生蟘吏乞貸則生螟吏𠖇𠖇犯¶
法則生(許氏/説文)宋景公時熒惑在心公召子常問焉子常¶
曰禍在君可移於相公曰相所與理國家也曰可移於¶
百姓曰百姓死寡人將誰為君曰可移於嵗公曰嵗饑¶
人餓必死焉為人君而㣲其人誰以我為君乎子常曰¶
君有至德之言三天必三賞君熒惑必徙三舎後果三¶
徙(吕氏/春秋)齊景公時熒惑守虛期年晏子曰虛齊之分野¶
<pb:KR3k0025_WYG_058-32a>¶
當强為善公乃去寃獄振孤敬老行之三日而熒惑遷¶
其守(春/秋)周公下白屋之士七十人而天下之士皆至晏¶
子與同衣食百人而天下之士亦至仲尼脩道行理文¶
章而天下之士亦至(説/苑)¶
集爾形信直影亦不曲爾聲信清響亦不濁(晉裴顔安/吏箴互入)¶
(瑞本/澄源)庶女告天振風襲於齊堂(建平王/上傳)媱風大行貞女¶
蒙冶容之誨淳化殷流盜跖挾曾史之情(陸士衡/演連珠)賤臣¶
叩心飛霜擊於燕地(選江文/通上書)珠玉無脛而自至者以人¶
<pb:KR3k0025_WYG_058-32b>¶
好之也(孔融/本傳)宋景公時大旱三年卜之以人祠乃雨公¶
下堂頓首曰所以求雨將自當之言未卒大雨(藝文/類聚)强¶
於内者外必勝殖不固者發必隳(皇甫/湜)匹婦含怨三年¶
亢陽匹夫結憤六月飛霜(唐文/粹)漢髙帝大度故其時多¶
魁傑不覊之才孝武好英風故其時富瑰琦立名之士¶
孝宣精吏治故其時萃循良核實之能(陸宣/公集)誠信大虧¶
則百事無不紕繆(同/上)¶
本朝六國合從而辨説之材出劉項並世而籌畫戰鬬¶
<pb:KR3k0025_WYG_058-33a>¶
之徒歸唐太宗欲治而謀謨諫諍之佐來(臨川/集)唐太宗¶
朝將相固不可及至技藝之士醫有孫真人隂陽有李¶
淳風吕才相法有袁天罡後世不可及也(明道/集)武帝好¶
四夷之功而勇鋭輕死之士充滿朝廷闢土廣地無不¶
如意及後息民重農而趙過之儔教民耕耘亦被其利¶
此一君之身趣好殊别而士輒應之(司馬溫公/通鑑論)¶
　　　機鋒相凑¶
經子擊磬於衛有荷蕢而過孔氏之門者曰有心哉擊¶
<pb:KR3k0025_WYG_058-33b>¶
磬乎(語憲/問)子曰參乎吾道一以貫之曾子曰唯(里/仁)¶
子犁然有當於人之心(莊山/木)子游汾亭鼓琴有釣者過¶
曰美哉琴意在山澤而有廊廟之志(文中/子)¶
史禰衡為江夏太守黄祖作書記輕重踈宻各得體宜¶
祖持其手曰此正得祖腹中之所欲言也(東漢本傳/互入文章)王¶
儉令任昉作一文及見曰正得吾腹中之欲(任昉/傳)¶
集堯心惟舜㑹(元稹/集)光隂與時節先感是詩人(白樂/天)杜¶
詩韓集愁來讀似倩麻姑癢處&KR0946;(杜牧/之)¶
<pb:KR3k0025_WYG_058-34a>¶
　　　物理相資¶
經若金用汝作礪(書/)惟木從䋲則正(同/上)鼓無當於五聲¶
五聲弗得不和水無當於五色五色弗得不章(記學/記)無¶
本不立無文不行(禮/器)¶
子無君子莫治野人無野人莫養君子(孟滕文/公上)以粟易¶
械器者不為厲陶冶陶冶亦以其械器易粟者豈為厲¶
農夫哉(同/上)勞心者治人勞力者治於人治於人者食人¶
治人者食於人(同/上)金石有聲不考不鳴(莊/子)有刀者礲諸¶
<pb:KR3k0025_WYG_058-34b>¶
有玉者錯諸(楊季/行)烏號之弓谿子之弩不能無弦而發¶
越舲蜀航不能無水而浮(淮南/子)¶
史陽不得隂之職亦不能獨成嵗終(前漢董/仲舒䇿)水火相濟¶
鹽梅相成(唐王義/方傳)¶
傳記干將莫耶非得人力則不能割堅箭利金不得𤣥¶
機之利則不能逺(戰國/䇿)龍非風不舉龜非天不兆(曽/子)¶
集塤箎相須(選/)雲龍之所能使為靈也然龍弗得雲無¶
以神其靈矣(韓文/襍説)經非權則泥權非經則悖(栁斷/刑)¶
<pb:KR3k0025_WYG_058-35a>¶
　　　物類相感¶
經同聲相應同氣相求水流濕火就燥雲從龍風從虎¶
聖人作而萬物覩本乎天者親上本乎地者親下則各¶
從其類也(易/)鳴鶴在隂其子和之(易/)召雲者龍命吕者¶
律(易/)命宮而商應(同/上)有豕白蹢烝渉波矣(詩/)喓喓草蟲¶
趯趯阜螽以燧取明火於日以鑒取明水於月(周/禮)天降¶
時雨山川出雲(記孔子/閒居)方以類聚(樂/記)¶
子陽燧見日則然為火(莊/子)鄭師文學琴於師襄當春而¶
<pb:KR3k0025_WYG_058-35b>¶
叩商絃以召南宫凉風緫至草木成實及秋而叩角絃¶
以激夾鍾溫風徐廻草木發榮當夏而叩羽絃以召黄¶
鍾霜雪交下川池暴沍及冬而叩徵絃以激&KR0331;賓陽光¶
熾烈堅氷立散將終命宫而總四絃則景風翔慶雲浮¶
甘露降醴泉涌(外湯/問)施薪若一火就燥也平地若一水¶
就濕也草木疇生禽獸羣焉物各從其類也(荀/子)天之且¶
雨也隂曀未集而魚已噞矣　山雲蒸柱礎(淮南/子)抱薪¶
加火燥者必先然平地注水偏者必先濡(鄧/子)¶
<pb:KR3k0025_WYG_058-36a>¶
史蟋蟀俟秋唫蜉蝣出以隂虎嘯而風冽龍興而致雲¶
(王褒/頌)南風至則黄鍾應融風動而魚上氷(後蔡/邕傳)威蒸在¶
野野集仁獸(後/漢)應龍之翔雲霧滃然而從震風薄怒萬¶
竅不約而號物有自然相動耳(唐裴/寂贊)影之像形響之赴¶
聲動而相隨各以類應(唐/書)¶
傳記呉牛見月而喘(世/説)蛤蟹珠龜與月盛衰(㑹稽先/賢傳)蚌¶
蛤龜珠與月盛衰(月者太隂之中故龜蛤之屬因之以/盛虧吕氏春秋日月望則蚌蛤實月)¶
(晦則蚌蛤/虛大戴後)霜降則鳴(山海/經)陽出雞鳴以類感也(春秋/說)蟻¶
<pb:KR3k0025_WYG_058-36b>¶
封宂户大雨將至(焦貢/易林)唐樂懸散失獨無徵音李嗣貢¶
求得䘮車一鐸入而振之於東南隅果有應也遂掘之¶
得石一段為四具補樂懸之散闋(周/正)¶
集同音者相和同類者相似飛鳥號其羣鹿鴻求其友¶
(楚/辭)叩宫而宫應彈角而角動虎嘯而谷風生龍舉而景¶
雲往聲音之相叩兮言物類之相感也(同/上)鳴聲相應仇¶
偶相從(選/詩)蚌蛤珠胎與月虧全(選呉/都賦)隠雷自天昆蟲已¶
聽浮隂在漢柱礎先霑(任孝/恭啓)¶
<pb:KR3k0025_WYG_058-37a>¶
　　　相資成美¶
經若作酒醴爾惟麴蘖若作和&KR0325;爾惟鹽梅(書/)惟周公¶
克慎厥始惟君陳克和厥中惟公克成厥終(畢/命)為命禆¶
諶草創之世叔討論之行人子羽修飾之東里子産潤¶
色之(語見衆/力易成)¶
史晏子曰和如&KR0325;焉水火醯醢鹽梅以烹魚肉燀之以¶
薪宰夫和之齊之以味濟其不及以洩其過君子食之¶
以平其心(左傳昭/二十)智者應勇者行仁者守(榖梁/傳)金木水¶
<pb:KR3k0025_WYG_058-37b>¶
火剛柔相濟然後克得其和能為之用(東漢桓/譚傳)聚精㑹¶
神相得益彰雖伯牙操&KR0146;鐘逢門子彎烏號猶未足以¶
喻其意也故聖主必待賢臣而𢎞功業俊士亦俟明主¶
以顯其德(聖主得/賢臣頌)樂廣善清言而不長於筆將遜尹請¶
潘岳為表時人咸云若廣不假岳之筆岳不取廣之㫖¶
無以成斯美(晉/書)唐史臣稱崇善應變以成天下之務璟¶
善守文以持天下之正二人道不同同歸于治(唐書宋/璟傳互)¶
(見殊塗/同歸)李華為元德秀碑顔真卿書李陽氷篆額後人¶
<pb:KR3k0025_WYG_058-38a>¶
爭摹寫之號為三絶碑(唐書互/見希慕)王義方曰天子置公卿¶
大夫士俾其水火相濟鹽梅相成不得獨是獨非也(唐/書)¶
(本/傳)¶
傳記珍裘以衆腋為溫廣厦以羣材合構(史/通)天下無粹¶
白之狐而有粹白之裘取之於衆白也(吕氏春秋一/入衆力易成)¶
集士夫之能享大名顯當世者莫不有先進之士負天¶
下之望者為之前焉士之能垂休光照後世者亦莫不¶
有後進之士負天下之望者為之後焉莫為之前雖美¶
<pb:KR3k0025_WYG_058-38b>¶
而不彰莫為之後雖盛而不傳是二人者未始不相須¶
也(韓文上/于頔)布衣之士身居窮約不借勢於王公大人則¶
無以成其志王公大人功業顯著不借譽於布衣之士¶
則無以廣其名是故布衣之士雖甚賤而不謟王公大¶
人雖甚貴而不驕其事勢相須其先後相資也(同上與/鳯朔刑)¶
(尚/書)先進之士得人而託之則道德彰而名聞流後進之¶
士得人而説之則事業顯而爵位通(同上送許/郢州序)武丁賢¶
君也傅說賢相也而武丁引金作礪以命其相説喻木¶
<pb:KR3k0025_WYG_058-39a>¶
從䋲則正以戒其君(陸宣/公文)善為國者宣恵以養威養威¶
以尊恵威而能養則不挫恵而見尊則有恩(同/上)絲桐本¶
異質音響合自然(韋應/物集)氷玉相輝椒蘭同馥(張九/齡文)氷置¶
白玉壺始見清皎潔珠穿殷紅縷始見明洞徹(元稹/集)猶¶
衆壑合注霈為大川羣山出雲混成一氣(吕和叔文集/互見衆力易)¶
(成/)¶
本朝端溪石硯宣城管王屋松烟紫兎豪更得孤卿老¶
書札人間無此五般髙(欒城/集)¶
<pb:KR3k0025_WYG_058-39b>¶
　　　相鬬相損¶
史今兩虎共鬬其勢不俱生(通鑑互見/勢不兩立)朱彭冦費為世¶
莊士愛惡相攻能為國憂猶昆虫之相齧適足還害其¶
身也(後漢孔/融傳)角智者皆窮角力者皆負(通鑑漢/獻紀)¶
傳記韓盧天下之疾犬東郭逡天下之狡兎盧逐逡環¶
山者三兎極於前犬廢於後犬兎各死(戰國/䇿)卞莊子方¶
刺虎卞竪子曰両虎方食牛牛甘必爭爭必鬬鬬則大¶
者傷小者死從傷而刺之一舉必有獲兩虎之名有頃¶
<pb:KR3k0025_WYG_058-40a>¶
兩虎果鬭大者傷小者死(春秋/後語)蘓代曰臣過易水見小¶
蜯方出爆而鷸啄其肉蚌合而箝其啄鷸曰今日不雨¶
明日不雨必有死蚌蚌亦曰今日不出明日不出必見¶
死鷸兩不相捨漁父得而併擒之(戰國/策)¶
　　　各行其志¶
經君子之道或出或處或黙或語(易/)道並行而不相悖¶
(記中庸互入/殊塗同歸)子曰道不同不相為謀(語/)㣲子去之箕子¶
為之奴比干諫而死(語/)¶
<pb:KR3k0025_WYG_058-40b>¶
史伍員與申包胥友其亡也謂包胥曰我必覆楚國包¶
胥曰勉之子能復之我必能興之(左傳/定公)子罕曰我以不¶
貪為寳爾以玉為寳若以與我皆䘮寳也不若人有其¶
寳(左襄十五年/分量不同)楚伍尚謂其弟員曰爾適呉我將歸死¶
我能死爾能報(左傳/昭公)張竦曰人各有性長短自裁子欲¶
為我亦不能吾而效子亦敗矣(西漢陳遵傳互/入各有所長)蕭望之¶
以射策為郎署小苑東門候王仲翁傳呼甚寵顧謂望¶
之曰不肯錄錄反抱闗為望之曰各從其志(同上蕭/望之傳)王¶
<pb:KR3k0025_WYG_058-41a>¶
陽為益州刺史行部至卭郲九折坂嘆曰奉先人遺體¶
奈何數乗此險後以病去及尊為刺史至其坂問吏曰¶
此非王陽所畏道耶吏對曰是尊叱其馭曰驅之王陽¶
為孝子王尊為忠臣(王尊/傳)武盡善矣終全孤竹之潔(後/漢)¶
(逸民/傳)袁覬說蔡興宗曰舅今宜出居陜西覬在襄沔若¶
有事可以共立桓文之功興宗曰女欲在外求全我欲¶
居中免禍各行其志不亦善乎(通鑑宋/明紀)沈慶之死子侍¶
中文叔欲亡謂其弟中書郎文季曰我能死爾能報遂¶
<pb:KR3k0025_WYG_058-41b>¶
飲慶之之藥而死文季操刀馳馬而去(同上宋/太祖)馬樞曰¶
貴爵禄者以巢由為桎梏愛山林者以伊吕為管庫求¶
名實則芻芥柱下之言翫清虛則糠粃席上之説(陳書/本傳)¶
或與世同塵隨波瀾而俱逝或違時矯俗望江湖而獨¶
往(北史隠/逸序)¶
集樂於用則豫章貴厚其生則社櫟賢(劉賔/客)百獸與鳯¶
凰同於簫韶中知各極其懽心耳又何暇自審其形容¶
之不類哉(元㣲/之集)太公戰牧野伯夷餓首陽同時號賢聖¶
<pb:KR3k0025_WYG_058-42a>¶
進退不相妨(白樂/天集)君知天地中寛窄鵰鶚鸞鳯各自飛¶
　雙鳯棲梧魚在藻飛沉隨分各逍遥(同/上)¶
本朝鵬鷃逍遥各自知(臨川/集)¶
　　　各有所長¶
經䕫逹於樂而不逹於禮(記仲尼/燕居)德行顔淵閔子騫冉¶
伯牛仲弓言語宰我子貢政事冉有季路文學子游子¶
夏(語先/進)孟公綽為趙魏老則優不可以為滕薛大夫(語/憲)¶
(問又入分/量不同)臧武仲之智公綽之不欲卞莊子之勇冉求¶
<pb:KR3k0025_WYG_058-42b>¶
之藝(語/)¶
子驊騮騏驥一日而馳千里捕鼠不如狸狌(莊/子)相髙下¶
視磽肥序五種君子不如農人相美惡辨貴賤君子不¶
如賈人設䂓矩陳䋲墨便備用君子不如工人(荀儒/效)日¶
不知夜月不知晝日月為明而非能兼也(淮南/子)奚仲不¶
能為逢蒙造父不能為伯樂(同上/)¶
史禆諶能謀於野則獲謀於邑則否(左襄三/十一)孔子曰良¶
農能稼而不能為穡良工能功而不能為順(史孔子/世家)宋¶
<pb:KR3k0025_WYG_058-43a>¶
義謂項羽曰被堅執銳義不如公坐運籌策公不如義¶
(通鑑秦/王世紀)范蠡曰四封之内百姓之事蠡不如種也四封¶
之外敵國之制立斷之事種亦不如蠡也(國/語)黄霸材長¶
於治民及為丞相風采不及邴魏功名損於治郡(東漢/黄霸)¶
(傳/)張竦謂陳遵曰人各有性長短自裁子欲為我亦不¶
能吾而效子亦敗矣(同上陳/遵傳)薛宣起佐史登宰相為世¶
吏師及居大位以苛察失名器誠有極也(西漢/本傳)陳平曰¶
於今靣折庭爭臣不如君全社稷定劉氏後君亦不如¶
<pb:KR3k0025_WYG_058-43b>¶
臣(同上陳/平傳)曾子長於孝然實魯鈍文學不若游夏政事¶
不若冉季今欲使一人兼之茍有可觀内必有闕(通鑑/漢順)¶
(紀/)諸葛亮治戎為長竒謀為短理民之幹優於將畧(蜀/志)¶
(本/傳)吕義為政簡而不繁號為清能然居大官名聲損於¶
郡縣(同/上)臨郡則垂稱處朝則被損(同上陳/夀評)孫策謂弟權¶
曰舉江東之衆决機於兩陣之間與天下爭衡卿不如¶
我舉賢任能各盡其心以保江東我不如卿(呉志/本傳)摰虞¶
太叔廣並為列卿每至公座廣談虞不能對虞筆廣不¶
<pb:KR3k0025_WYG_058-44a>¶
能答樂廣善清言而不長於筆將遜尹請潘岳為表時¶
人咸云若廣不假岳之筆岳不取廣之㫖無以成斯美(晉/書)¶
謝鯤曰端委廟堂使百僚準則鯤不如亮(庾/亮)一丘一壑¶
自謂過之(晉/書)褚䂮以幹用稱為縣吏事有不合令欲鞭¶
之䂮曰物各有所施榱桷之材不合以為藩落(晉書互/見大才)¶
(小/用)古人有云耕當問奴織當問婢此言各有所能也(隋/書)¶
史思明曰李光弼長於憑城今出在野此成擒矣(通/鑑)諸¶
葛亮明於治國而為相雲長張飛勇冠三軍而為將(同/上)¶
<pb:KR3k0025_WYG_058-44b>¶
(漢獻/紀)¶
傳記曹沫之奮三尺之劍一軍不能當使曹沫釋其三¶
尺之劍而操銚鎒與農夫居壠畆之中則不若農夫(戰/國)¶
(策/)猿獮猴錯木據水則不若魚鱉歷險乗危則騏驥不¶
如狸狐(同/上)顧劭與龎士元曰吾與足下孰愈曰陶冶世¶
俗與時浮沉吾不如子論王霸之餘策覽倚伏之要害¶
吾似有一日之長劭亦安其言(世/説)¶
集琴待嵇中散杯思阮歩軍(元㣲/之集)子長在筆予長在論¶
<pb:KR3k0025_WYG_058-45a>¶
(劉實/客)亷頗解武文無説謝聎能文武不通(杜荀/鶴集)天之生¶
物為用罕兼性有所長必有所短才有所合亦有所睽¶
曲成則器物不遺求備則觸類皆棄是以巧梓順輪桷¶
之用故枉直無廢材良馭適險易之宜故駑驥無失性¶
(陸宣公文互/見隨材器使)¶
本朝倕工於為弓而不能射奚仲工於為車而不能御¶
(歐公作梅/聖喻集叙)物有所不可則亦有所宜警夜偷者不以馬¶
司晝漏者不以雞(山谷/文)¶
<pb:KR3k0025_WYG_058-45b>¶
　　　各為其主¶
史蒯通曰跖之犬吠堯非其主也(史/記)晉㓕欒氏執政使¶
欒氏之臣勿行欒氏之臣辛俞行使執而獻公曰國有¶
大令何故犯之對曰自臣之祖以無大援於晉國世𨽻¶
欒氏於今三世矣臣故不敢不行(國/語)滕公曰季布何罪¶
臣各為其主用職耳項氏臣豈可盡誅耶(通鑑漢/髙祖紀)臣各¶
為其主耳(同/上)跖之狗吠堯堯非不仁狗固吠非其主當¶
是時臣惟獨知韓信非知陛下也(同上漢/髙紀)桀之犬可使¶
<pb:KR3k0025_WYG_058-46a>¶
吠堯跖之客可使刺由(西漢鄒/陽書)闗公殺顔良拜書辭曹¶
操而犇劉備左右欲追之操曰彼各為其主勿追也(通/鑑)¶
(漢獻/紀)什翼犍嘗討西部獲射者邵臣欲臠割之什翼犍¶
曰彼各為其主鬬耳何罪遂釋之(同上晉海/西公紀)羣士陳力¶
各為其主(三國魏/明帝紀)¶
傳記魏勃曰跖之犬吠堯非貴跖而賤堯狗自吠非其¶
主也(春秋/後語)¶
　¶
<pb:KR3k0025_WYG_058-46b>¶
　¶
　¶
　¶
　¶
　¶
　¶
　¶
　記纂淵海卷五十八¶
